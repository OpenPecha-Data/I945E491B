༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W21586
||99949058
ImageGroup: ||11KG21881
ISBN:
7223012285
LCCN:
1223012285
Title:
གཟུགས་ཀྱི་ཉི་མའི་རྣམ་ཐར།
|gzugs kyi nyi ma'i rnam thar/
Author:
||n/a
Descriptor:
Original Publication:
n/a;n/a
Iha sal
Place:
Publisher:
bod ljongs mi dmangs dpe skrun khang/
1999
Date:
Volume:
Total Volumes:
TBRC Pages:
In/a
Introductory Pages:
Text Pages:
Scanning Information:
n/a
Scanned at M/S Satluj Infotech Images, E-45, Sector 27 Noida, District Gautam Buddha
Nagar, U.P. 201301 via New Delhi, IN for the Tibetan Buddhist Resource Center, 150 17th
st., New York, NY 10011, U.S.A 2006. Comments: 5/2015



7-3
+༠8o
| གཟུགས་ཀྱི་ཉི་མའི་རྣམ་ཐར།
བོད་ལྗོངས་མི་དམངས་དཔེ་སྐྲུན་ཁང་།



གཟུགས་ཀྱི་ཉི་མའི་རྣམ་ཐར་བཞུགས་སོ།
sum
Class ito. 773
Ace. བ• #* 80
LTWA
Dharams
བོད་ལྗོངས་མི་དམངས་དཔེ་སྐྲུན་ཁང་།



རྩོམ་སྒྲིག་འགན་འཁུར་བ།
མདུན་ཤོག་འཆར་འགོད་པ།
མདུན་ཤོག་པར་ལེན་པ།
མིག་དམར།
བྱམས་བཟང་།
བསྟན་རྡོར།
གཟུགས་ཀྱི་ཉི་མའི་རྣམ་ཐར་བཞུགས་སོ།
*
བོད་ལྗོངས་མི་དམངས་དཔེ་སྐྲུན་ཁང་ནས་བསྐྲུན་ཏེ་བཀྲམ།
བོད་ལྗོངས་མི་དམངས་དཔེ་སྐྲུན་ཁང་གི་གློག་ཀླད་པར་
ཁང་གིས་དཔར་གཞི་བསྒྲིགས།
ལྷོ་ནུབ་ལྕགས་བཞུ་ས་གཤིས་པར་འདེབས་བཟོ་གྲྭས་པར་བཏབ།
དེབ་ཚད་ 797x 960 1/32བྲེ་ཁ་ 3. 375ཡིག་འབྲུ་ཁྲི་4་
1999ལོའི་ཟླ་7པར་པར་གཞི་1 པར་ཐེངས་1བཏབ།
པར་གྲངས་ 01- 3,000
ISBN7-223-01228-5/I: 273
ཡིག་རིགས་(བོད་ 73) རིན་གོང་སྒོར་ 4. 00



དཔེ་སྐྲུན་གསལ་བཤད།
ལྷ་མོའི་འཁྲབ་གཞུང་གི་རྣམ་ཐར་བརྒྱད་པོ་ནི་བོད་མི་རིགས་
ཀྱི་རྩོམ་རིག་སྒྱུ་རྩལ་བང་མཛོད་ནང་གི་མཆོག་ཏུ་གྱུར་པའི་ནོར་བུ་
ཞིག་ཡིན་ཞིང་། རྣམ་ཐར་དེ་རྣམས་སོ་སོའི་ནང་དོན་རྒྱ་ཆེ་ཞིང་
གཏིང་ཟབ་པ་སྐྱེ་བོ་ཀུན་གྱི་ཡིད་དབང་རབ་ཏུ་འཕྲོག་ནུས་པའི་སྒྱུ་
རྩལ་གྱི་རྣམ་པ་ཀུན་ནས་ཕྱུག་པས་རྒྱ་ཆེའི་བོད་རིགས་རྣམས་ཀྱིས་
སྔར་ནས་ད་བར་མཐོང་ཐོས་ལམ་གྱི་དུས་ཡུན་ཇི་ཙམ་རིང་པོ་སོང་
ཡང་དེ་ཙམ་གྱིས་གཟིགས་འདོད་དང་གསན་འདོད་ཇེ་ཆེར་འཕེལ་
ཏེ་བསམ་བློ་རིག་གནས་ཀྱི་འཚོ་བཅུད་ཤིན་ཏུ་བཟང་པོར་འཛིན།
དེས་ན་ད་ཕན་རྣམ་ཐར་བརྒྱད་པོ་སོ་སོ་དཔེ་དེབ་རྐྱང་པར་
བསྐྲུན་པ་ཡོད་ལ་མཉམ་དུ་ཕྱོགས་བསྒྲིགས་ཐོག་ནས་དཔེ་སྐྲུན་་་་
འགྲེམས་སྤེལ་སོང་བའང་ཡོད་མོད་ཀྱང་། ད་དུང་རྒྱ་ཆེའི་ཀློག་པ་
པོ་རྣམས་ཀྱི་ཐུགས་འདོད་ཡོངས་སུ་སྐོང་ཐུབ་པ་ཞིག་འབྱུང་བཟོ་མི་
འདུག་རྐྱེན་ད་རེས་སླར་ཡང་སྤྱིར་རྣམ་ཐར་བརྒྱད་པོ་རིགས་འདྲ་ཆ་
ཚང་དཔེ་དེབ་ཀྱི་རྣམ་པ་ཡིན་ལ། སྒོས་དེའི་གྲས་ཀྱི་རྣམ་ཐར་གང་
རུང་ཞིག་རྐྱང་པར་ཡང་གཟིགས་ སྟབས་བདེ་ཕྱིར་བསྐྱར་བསྐྲུན་
བསྐྱར་འགྲེམས་ཞུས་པ་འདི་ནི་རྒྱ་ཆེའི་ཀློག་པ་པོ་ཀུན་གྱི་ཐུགས་རེ་ཇི་
བཞིན་སྐོང་ཐུབ་པའི་ཆེད་དུ་ཡིན་ལགས།
རྣམ་ཐར་འདི་རྣམས་ཀྱི་དཔེ་སྐྲུན་བྱ་བའི་ནང་ད་དུང་མི་ལྡེང༌
བའི་ཆ་གང་འདུག་ཀྱང་རྒྱ་ཆེའི་ཀློག་པ་པོ་རྣམས་ཀྱིས་འཛེམ་ཟོལ་
མེད་པའི་དགོངས་འཆར་ཐུགས་དབྱིངས་ནས་གནང་སྐྱོང་ཡོང་བ་ཞུ།
སྒྲིག་པ་པོས།



གཟུགས་ཀྱི་ཉི་མའི་རྣམ་ཐར་བཞུགས་སོ།
ན་མོ་ཨཱརྱ་ལོ་ཀེ་ཤྭ་ར་ཡ། དྲང་སྲོང་གི་བུ་མོ་གཟུགས་ཀྱི་ཉི་
མའི་རྣམ་ཐར་འདི་ཉིད་གཏམ་རྒྱུད་ཀྱི་རྗེས་སུ་འབྲངས་ཏེ། དེ་
དག་གི་དོན་འཆད་པ་ལ་བྱའི་སྒྲུང་དང༌། རོའི་སྒྲུང་། སྤྲེའུ་ལྷ་
ལོན་གྱི་སྒྲུང་། རྒྱལ་པོ་མ་ལྔའི་སྒྲུང༌། ཡིད་འཕྲོག་མའི་སྒྲུང་།
རྒྱལ་ པོ་ སྤྱི་ ལ་ དགའི་ སྒྲུང༌། ཉ་ མོ་ རྒད་ པོའི་ བསྟན་ བཅོས།
མགྲིན་བཟང་རྒྱའུའི་བསྟན་བཅོས། གཞན་ཡང་འདུལ་བ་དང༌
མདོ་སྡེ་དུ་མ་ནས། གཏམ་རྒྱུད་ཇི་སྙེད་ཅིག་གསུངས་འདུག་པ་
ལས། ད་ལན་གྱི་གཏམ་རྒྱུད། འདོད་སྲེད་ཅན་འཁོར་བ་ལ་
ངེས་པར་བྱུང་བའི་དྲན་སྐུལ། བྲམ་ཟེ་གཟུགས་ཀྱི་ཉི་མའི་བསྟན་
བཅོས་འདི་ཉིད། སྔོན་བོད་དུ་ལོ་ཙཱ་བ་བཻ་རོ་ཙ་ན་དང་། ཤེའུ་
ལོ་ཙཱ་བ་གཉིས་ཀྱིས་བསྒྱུར་པ་ལས། ཤེའུ་ལོ་ཙཱ་བའི་རྗེས་སུ་་་་
འབྲངས་ནས་དེ་ཡང་གཏམ་རྒྱུད་ཉན་པ་ལ་དམ་ཚིག་སྡོམ་པ་གསུམ་
སྲུང་དགོས་ཏེ། ཤེས་ཀྱང་གོང་སྤྱོད་མི་བྱེད་པ་དང་གཅིག བར་
དུ་མ་ཡེང་པར་ཉན་པ་དང་གཉིས། མཐའ་མ་འཆལ་གུར་མི་་་
གཏོང་བ་དང་གསུམ་ཐུགས་ལ་བཞག་ནས་གསན་པར་ཞུ། དེ་
ཡང་གཏམ་རྒྱུད་འདི་ལ་ལེའུ་རྣམ་པ་བཞི་ཡོད་དེ། གཟུགས་ཀྱི་ཉི་
མ་རྒྱལ་པོའི་བཙུན་མོར་མངའ་གསོལ་བའི་ལེའུ་དང༌། ཡིད་་་་་
མཐུན་པ་བར་དུ་དབྱེན་བཅུག་ནས་ཕུལ་བའི་ལེའུ་དང༌། མ་ཉེས་
པའི་ནམ་མཐའ་ནས་ལངས་པའི་ལེའུ་དང་། མཐའ་མ་དགའ་



བདེའི་དཔལ་ལ་ལོངས་སྤྱོད་ཅིང་ཐར་པའི་ལམ་སྣ་ཟིན་པའི་ལེའུ་
དང་བཞི་ཡོད་པ་ལས། དང་པོ་གཟུགས་ཀྱི་ཉི་མ་རྒྱལ་པོའི་ཕོ་བྲང་
དུ་གདན་འདྲེན་པའི་ལེའུ་འཆད་པ་ལ། དེ་ཡང་རྒྱ་གར་གྱི་ཡུལ་
གྲོང་ཁྱེར་སེམས་ཀྱི་བློ་གྲོས་ཞེས་བྱ་བ་ན། ཡབ་རྒྱལ་པོ། རྒྱ་གར་
སྐད་དུ་ཙནྡ་སེངྷ། བོད་སྐད་དུ་ཟླ་བའི་དེད་དཔོན། ཡུམ་ལ་རྒྱ་
གར་སྐད་དུ། དེ་ཝི་ཐི། བོད་སྐད་དུ་ལྷའི་དཔལ་མོ། སྲས་ཆེ་
བར་རྒྱ་གར་སྐད་དུ། ཙནྡྲ་སེངྷ། བོད་སྐད་དུ་ཟླ་བའི་སེང་གེ།
སྲས་ཆུང་བར་རྒྱ་གར་སྐད་དུ། ཙནྡྲ་ཀུ་མཱ་ར། བོད་སྐད་དུ་ཟླ་
བའི་ གཞོན་ ནུ། ཁོང་ ལ་ མངའ་ ཐང་ གི་ དབང༌ དུ་ བྱས་ ན།
འབངས་གྲོང་ཁྱེར་འབུམ་ཚོ་སུམ་ཅུ་སོ་དྲུག ནོར་བུ་རིན་པོ་ཆེའི་
བང་མཛོད་སུམ་བརྒྱ་དྲུག་ཅུ། གདུགས་དཀར་པོ་གསེར་གྱི་ཡུ་བ་
ཅན། འདོད་དགུ་འབྱུང་བའི་བསམ་གཏན་གྱི་ལྷུང་བཟེད། རྟ་
ངང་པ་འཕུར་ཤེས། གླང་པོ་ཆེ་རབ་བརྟན་སྣ་ལི་ཁྲི་ལྟར་དམར་བ།
འདོད་འཇོའི་བ། མ་ཧེ་ཞོ་མོ་ཆེ། སྨྲ་མཁན་ནེ་ཙོ། ཕག་པ་
ཕལ་ཀ སྒོ་ཁྱི་འཛིན་ཤེས་གཏོང་མི་ཤེས། རྫུ་འཕྲུལ་གྱི་ཞགས་
པ། འཕེལ་འགྲིབ་མེད་པའི་མེ་ཏོག་གི་ལྡམ་ར། བློན་པོ་རིག་པ་
ཅན་ཨ་བོ་ན་གེ། རིགས་ངན་རྔོན་པའི་བུ་ལ་སོགས་ཏེ། འདོད་
པའི་ལོངས་སྤྱོད་བསམ་གྱིས་མི་ཁྱབ་པ་ཡོད་པ་ལས། དུས་རེ་ཞིག་
གི་ཚེ། ཡབ་རྒྱལ་པོ་ཟླ་བའི་དེད་དཔོན་གྱིས། སྲས་ཆེ་བ་ཟླ་བའི་
སེང་ གེ་ ལ། ཀྱི་ རྒྱལ་ བུ་ འདབ་ ཆགས་ གཤོག་ པ་ ཆག་ པ་ དང༌།
སྟག་ལ་ རི་ མོ་ མེད་ པ་དང༌། སེང་གེ་གངས་དང་བྲལ་ བ་ དང་།་
ཉ་མོ་མཚོ་ནས་ཐོན་པ་དང༌། རྒྱལ་པོ་རྒྱལ་རིགས་མེད་པ་རྣམས།
དཔེ་དོན་དེ་དང་འདྲ་བས་ན། གྲོང་ཁྱེར་སེམས་ཀྱི་བློ་གྲོས་ཀྱི་་
མངའ་རིས་འདི་ཁྱོད་ལ་འབོག་རན་འདུག་པས། ང་རྒས་ལྷ་་་་
2



གཞོན། རྒྱལ་སྲིད་ཁྱོད་ཀྱིས་སྐྱོངས་ཞེས་གསུངས་པས། སྲས་ན་
རེ། དང་པོ་རྒྱལ་སྲིད་མེས་ཁུ་གཉིས་ཀྱིས་བསྐྱངས། བར་དུ་
རྒྱལ་སྲིད་ཕ་ཇོ་གཉིས་ཀྱིས་བསྐྱངས། ད་ནི་རྒྱལ་སྲིད་བདག་ལ་
གཏོད་ པ་ ལ། རྒྱལ་ སྲིད་ འདི་ ལ་ འཛིན་ ལུགས་ རྣམ་ པ་གཉིས།
ཕྱི་ ནང་ གང་ ཐད་ ཡབ་ ཡུམ་ བཀའ་ གྲོས་ མཛོད་ ཅེས་ ཞུས་ པས།
ཡབ་ཀྱིས་གསུངས་པར། ཁྱོད་ཀྱིས་ཟེར་བ་བཞིན་དུ་ རྒྱལ་སྲིད་
སྐྱོང་བ་ལ་རྣམ་པ་གཉིས་ཡོད། ནང་པའི་ལུགས་དང་ཕྱི་རོལ་པའི་
ལུགས་གཉིས་ཡོད་པ་ལས། ནང་པའི་ལུགས་བཞིན་བསྐྱངས་ན་ཚེ་
འདིར་བདེ་ཞིང་སྐྱིད་ལ་ཕྱི་མ་འབྲས་བུ་བཟང་། ཕྱི་པའི་ལུགས་
བཞིན་བསྐྱངས་ན་མཐུ་དང་རྫུ་འཕྲུལ་ཤིན་ཏུ་མྱུར། མངའ་ཐང་
དཔུང་དང་ཡན་ལག་འཛོམས། ད་ལན་འོ་སྐོལ་སྙིགས་མའི་དུས་
ཀྱི་འགྲོ་བ་འདི་རྣམས་ཞི་བས་འདུལ་བར་དཀའ་བས། དྲག་པོའི་
ལས་ལ་བརྟེན་ནས་ལྷ་དབང་ཕྱུག་བསྒྲུབ་སྟེ། རེ་ཞིག་ཕྱི་པའི་རྗེས་
སུ་འབྲང་བར་བྱའོ། །མཐར་ནང་པའི་ལུགས་བཞིན་སྐྱོང་བའི་སྨོན་
ལམ་དང་རྟེན་འབྲེལ་སྒྲིགས་ཞེས་གསུངས་ནས་རྒྱལ་སྲིད་བུ་ལ་་་་་
གཏད། དེ་ནས་རྒྱལ་པོ་ཟླ་བའི་སེང་གེ་དེ་ཉིད་ཀྱིས། གླང་པོ་ཆེ་
རབ་བརྟན་སྣ་ལི་ཁྲི་ལྟར་དམར་བ་དེ་ཉིད་ཀྱིས་ཐོག་དྲངས་པའི་གླང་
པོ་ཆེ་དང་། རྟ་དང་། མ་ཧེ་དང་། ཤིང་རྟ་སྣ་ཚོགས་དང་
བཅས་པ་རྣམས་ལ། སྤུག་སོགས་ཆ་རྐྱེན་བསམ་གྱིས་མི་ཁྱབ་པ་
བཀལ། གཞན་ཡང་ཤ་གསར་པ་དང་། ཁྲག་དྲོན་མོ། ལྤགས་
པ་རློན་པ། ཤ་ཁྲག་གི་མཆོད་སྦྱིན་གཏོང་རྒྱུའི་སྲོག་ཆགས་སྟོང་
ཕྲག་མང་པོ་དང་བཅས་ཏེ། རྒྱལ་པོ་རང་ཉིད་རྟ་ནག་པོ་སྤྲིན་གྱི་
ཤུགས་ཅན་ལ་ཆིབས། ཨ་བོ་དང་རྔོན་པའི་བུ་ལ་སོགས་པ་་་
འཁོར་བསམ་གྱིས་མི་ཁྱབ་པས་བསྐོར་ཞིང་། ཁྱད་པར་རིག་པ་



ཅན་ཨ་བོ་ན་གེས་རྟ་སྣ་ཁྲིད་དེ། གྲོང་ཁྱེར་གྱི་ཤར་ཕྱོགས་ན་ཤིན་
ཏུ་འཇིགས་སུ་རུང་བའི་གནས་ཆེན། དུག་སྦྲུལ་འཁྲིགས་པའི་་
ནགས་ཚལ་ཞེས་བྱ་བ་ན། ཕྱི་རོལ་པའི་ལྷ་དབང་ཕྱུག་ཆེན་པོའི་སྐུ་
རང་བྱོན་རྡོ་ལས་གྲུབ་པ་ཞིག་ས་ལ་མི་འབྲུལ་བར། བར་སྣང་ལ་
གནས་པ་ཞིག་ཡོད་པ་དེ་ལ་མཆོད་པ་ཕུལ་ཏེ་དབང་དང་བྱིན་རླབས་
ཞུ་བའི་ཕྱིར་ཆས་སོ། །དེར་བྱོན་པའི་ལམ་ཁ་ཞིག་ན། རིགས་ངན་
གྱི་བུ་མོ་མཛེས་མ་སྐྲ་བཀྲུ་ཞིང༌། རྒྱན་དུ་མས་བརྒྱན་ནས་མཛེས་
པའི་གར་དང༌། དགའ་བའི་བྲོ་དང་། སྙན་པའི་གླུ་ལེན་བཞིན་
འདུག་པ་དེ་ཤིན་ཏུ་མཛེས་པ་ལྟ་བས་ཆོག་མི་ཤེས་པ། འཛུམ་བག་
གི་གཞུ་མོ་ལ་ཟུར་མིག་གི་མདའ་མོ་བསྐྱོན་ནས། རྒྱལ་པོའི་རྣམ་
ཤེས་རི་དྭགས་ཀྱི་ཕྲུ་གུ་གར་སོང་གར་འདེད་བྱུང་བ་ལ། རྒྱལ་པོས་
ཨ་བོ་ན་གེ་ལ་སྨྲས་པ། ཨ་བོ་ན་གེ། བུ་མོ་དེའི་ཕའི་མིང་ལ་ཇི་
སྐད་ཟེར། མའི་མིང་ལ་ཇི་སྐད་ཟེར། རང་གི་མིང་ལ་ཇི་ལྟར་
བཏགས། རིགས་དང་ཚངས་རྒྱུད་ཇི་འདྲ་ཞིག འཁོར་དང་
ལོངས་སྤྱོད་ཅི་དང་ལྡན། ཞེས་ གསུངས་པས། ཨ་བོ་ན་གེའི་
བསམ་པ་ལ་རྒྱལ་པོ་རིགས་ངན་གྱི་བུ་མོ་འདི་ལ་ཡིད་ཆགས་པར་གོ་
ནས། ཨ་བོ་ན་གེས་འདི་སྐད་ཞུས་སོ། །བློ་བྲིད་མཁན་གྱི་མཛེས་
མ་འདི། །ཕ་ཡི་མིང་ནི་མ་འཚལ་ལོ། །མ་ཡི་མིང་ནི་མ་འཚལ་ལོ། །
རིགས་དང་རུས་ནི་དམངས་རིགས་ཡིན། །འཁོར་དང་ལོངས་སྤྱོད་
དེ་ཡིས་མཚོན། །ཞེས་ཞུས་ནས། རྒྱལ་པོའི་རྟ་མཐུར་ནས་འཐེན་
ཏེ། དབང་ཕྱུག་ཆེན་པོའི་དྲུང་དུ་བཞུད་དོ། ། དེ་ནས་རྒྱལ་པོ་
འཁོར་དང་བཅས་པ་རྣམས་ཀྱིས་དབང་ཕྱུག་ཆེན་པོ་ལ་མཆོད་པའི་
བྱེ་བྲག་བསམ་གྱིས་མི་ཁྱབ་པ་བཤམས་ཤིང་། ཁྱད་པར་སྲོག་་་་
ཆགས་ སྣ་ཚོགས་ཀྱི་ཁྲག་དྲོན་མོས་ཁྲུས་གསོལ། ཤ་གསར་པས་



དམར་རྒྱན་བྱས། མི་ལྤགས་ཀྱི་གཡང་གཞི་དང་། བླ་བྲེ་རྒྱུ་མའི་
ཟ་ར་བཙག་ལ་སོགས་པ་སྟེ། མདོར་ན་མཆོད་སྦྱིན་བསམ་གྱིས་མི་
ཁྱབ་པས་མཉེས་པར་བྱས་ནས། ཁྲུས་དང་གཙང་སྦྲ་ལ་འབད།
དབང་དང་བྱིན་རླབས་དངོས་གྲུབ་བླངས་ཏེ་སླར་ལོག་བྱོན་པ་དང་།
སླར་ཡང་སྔར་གྱི་བུ་མོ་དེ་རྣམས་ཀྱིས་རྒྱལ་པོའི་ལམ་གྱི་གདོང་བཀག་
ནས། ལུས་ཀྱི་དྲི་མ་རྣམས་བཀྲུས། བཞིན་གྱི་འཛུམ་བག་སྟོན།
གར་གྱི་མཆོད་པ་ངོམ་ཞིང༌། ལྷག་པར་རྒྱལ་པོ་ཡིད་ཆགས་པའི་བུ་
མོ་དེས། ལུས་ལ་ཙན་དན་གྱི་ཕྱེ་མ་བྱུགས། མཁུར་ཚོས་ལ་ཚོས་
ཀྱི་མདངས་སྟོན། བཞིན་གྱི་དཀྱིལ་འཁོར་ལ་སོ་དཀར་གྱི་འཛུམ་
གྱིས་བསུས་ཏེ། ལྷ་ལས་ཕུལ་དུ་བྱུང་བའི་རྒྱན་དཔག་ཏུ་མེད་པ་
སྤྲས་ཤིང་། སྔར་བས་ཀྱང་བརྒྱ་འགྱུར་གྱི་མཛེས་པ་ཞིག་བྱས་ནས།
རྒྱལ་པོའི་མདུན་དུ་བྱུང་བ་ལ། རྒྱལ་པོས་ཕྱག་གཡས་པས་བུ་མོ་དེ་
ལ་བཟུང་ནས་འདི་སྐད་ཅེས་གསུངས་སོ། །བཞིན་རས་ཟླ་བ་རྒྱས་
པའི་དཔལ་ཡོན་ཅན། །ཚེམས་དཀར་དྭངས་བའི་འཛུམ་གྱི་རི་བོང་
འཛིན། །བསིལ་ཟེར་འོད་སྟོང་འཕྲོ་བའི་བུ་མོ་ཁྱོད། །ཁོ་བོའི་ལྡུམ་
ར་ཀུ་མུད་དགའ་ཚལ་གྱི། །པད་སྡོང་འབྱེད་པའི་ལས་ལ་མི་སྤྲོ་་་
འམ། །ཞེས་གསུངས་མ་ཐག་ཏུ། ཨ་བོ་ན་གེས་རྒྱལ་པོ་ལ་གསོལ་
བ། ཀྱི་རྒྱལ་པོ་ཆེན་པོ་སྙན་གསོན་དང་། ། ར་གན་སེར་པོ་མདོག་
ལེགས་ཀྱང༌། །རིན་ཆེན་གསེར་གྱི་དོ་ཟླ་མིན། །དོ་ལོ་སྔོན་པོ་མདོག་
ལེགས་ཀྱང༌། ། སྔོན་པོ་གཡུ་ཡི་དོ་ཟླ་མིན། ། རིགས་ངན་བུ་མོ་་་་་
གཟུགས་མཛེས་ཀྱང་། །རྒྱལ་པོའི་བཙུན་མོ་འོས་མ་ལགས། །ཞེས་
ཞུས་པས། རྒྱལ་པོས་ཨ་བོ་ན་གེར་གསུངས་པ། གངས་སྟོད་
མཐོན་པོར་མ་ཕྱིན་པར། ། སེང་གེ་དཀར་མོ་ག་ནས་མཐོང་། །
ནགས་གསེབ་སྟུག་པོར་མ་ཕྱིན་པར། ། སྟག་མོ་རི་བཀྲ་ག་ནས་་་་་



མཐོང་། །རྒྱ་མཚོའི་གླིང་དུ་མ་ཕྱིན་པར། །ཡིད་བཞིན་ནོར་བུ་ག་
ནས་རྙེད། །མི་ཁ་གཏམ་དང་གླེང་མོ་མ་འདྲེས་པར། །འདོད་པའི་
གྲོགས་དང་ག་ནས་ཕྲད། །ཅེས་གསུངས་པས། ཨ་བོ་ན་གེས་སླར་
ཡང་ཞུ་བ་གསོལ་བའི་ལོང་མེད་པར། རྒྱལ་པོ་རང་གིས་བུ་མོ་དེ་
རྟའི་ཕོངས་སུ་བསྐྱོན་ནས། གྲོང་ཁྱེར་སེམས་ཀྱི་བློ་གྲོས་ཕྱོགས་ལ་
བྱོན་ནོ། ། དེ་ནས་ཨ་བོ་ཇོན་ པའི་བུ་དེ། རྒྱལ་པོ་ཡབ་ཡུམ་རྗེ་་
འབངས་དང་བཅས་པ་རྣམས་ལ། བཀྲ་ཤིས་དགའ་སྟོན་གྱི་གྲབས་
གྱིས་ཟེར་བའི་འཕྲིན་སྐྱེལ་བར་ཉིན་ལམ་གཉིས་ཀྱི་ས་ནས་སྔོན་འགྲོ་
ལ་བརྫངས། དེར་ཨ་བོ་རྔོན་པའི་བུས། རྒྱལ་པོས་བཀའ་གནང་
བ་བཞིན་འཕྲིན་རྣམས་འཕྲོད་པར་བརྗོད་པས། རྒྱལ་པོ་ཡབ་ཡུམ་
རྗེ་ འབངས་ དང་ བཅས་ པ་ རྣམས་ དགའ་ མགུ་ ཡི་ རངས་ ནས།
ཐམས་ཅད་སྐྲ་བཀྲུས་རྒྱན་དུ་མས་བརྒྱན་ཅིང་ལུས་ལ་གོས་དྲི་མ་མེད་
པ་རྣམས་གྱོན་ཏེ། གྲོང་ཁྱེར་གྱི་སུམ་མདོ་བཞི་མདོ་རྣམས་སུ་གླུ་
གར་རྩེད་འཇོ་དང་བཅས་ཏེ་བསུ་བ་མཛད་ནས། རྒྱལ་པོ་བཙུན་
མོ་དང་བཅས་པ་རྣམས་ཕོ་བྲང་དུ་སྤྱན་དྲངས་སོ། །ཕོ་བྲང་ནང་དུ་
ཕེབས་པ་དང༌། ནེ་ཙོ་སྨྲ་མཁན་དེས་རྒྱལ་པོ་ཟླ་བའི་སེང་གེའི་
གསེར་ཁྲིའི་དཔུང་ཟུར་ལ་སྡེར་མོས་བསྒྲུད་དེ་ཤིན་ཏུ་ཡུས་དང་་་་
བཅས་པའི་སྒོ་ནས་འདི་སྐད་ཅེས་གསོལ་བ། ཀྱི་རྒྱལ་པོ་ཆེན་པོ་
སྙན་གསོན་དང་། །ལྟ་ན་སྡུག་པའི་བཙུན་མོ་འདི། །རྒྱལ་པོ་སུ་དང་
སུ་ཡི་སྲས། །ཡབ་ཡུམ་མིང་ལ་ཇི་སྐད་ཟེར། །རིགས་རུས་ཆོ་འབྲང་
ཇི་ལྟར་ཡིན། །སྐྱེས་དང་རིན་དུ་ཇི་ལྟར་གནང་། །ལྗོངས་དང་སྐལ་
བ་ཅི་འདྲ་ཡོད། །ཡར་ལ་རྗེ་ཡི་ཞབས་ཏོག་དང༌། །མར་ལ་འབངས་
ཀྱི་སྐྱོང་གཞག་དང་། ། བར་དུ་བུ་ནོར་སྤེལ་བ་སོགས། །བུད་མེད་
ཡོན་ཏན་ཇི་ཙམ་ཡོད། །བཟའ་བཏུང་ལས་ཀྱི་གཡོས་སྣ་སོགས། །



མཛངས་མའི་ལས་ཀ་ཇི་ལྟར་ཤེས། །ཞེས་ཞུས་པས། རྒྱལ་པོས་
ཞལ་སྐྱེངས་པའི་ཚུལ་གྱིས་ནེ་ཙོ་ལ་འདི་སྐད་གསུངས་པ། དེ་དག་
ཁོ་བོས་མ་ཤེས་མོད། འོན་ཀྱང་མཛེས་ཤིང་ལྟ་ན་སྡུག་པ་དང་།
མཚར་ཞིང་ཡིད་དུ་འོང་བ་སོགས་ཀྱི་ཡོན་ཏན་འདུག་ཅིང་། ཁྱད་
པར་ཁོ་བོ་ཡིད་ཆགས་པའི་རྒྱུ་མཚན་གྱིས་བཙུན་མོར་མངའ་གསོལ་
བའོ། །ཞེས་གསུངས་པས། ནེ་ཙོ་སྨྲ་མཁན་དེ་ཅུང་ཡིད་མ་རངས་
པར། སྐེ་སྐྱུང་སྐྱུང་ལན་གསུམ་བྱས་ནས། རྒྱལ་པོ་ལ་འདི་སྐད་
ཅེས་གསོལ་བ། ཧ་ཧ་རྒྱལ་པོ་རིན་པོ་ཆེ། །མཚར་མཚར་མོ་འདིའི་
མཚར་གྱི་མདོག །སྡུག་སྡུག་མོ་འདིས་སྡུག་ལ་སྦྱོར། །མཛེས་མཛེས་
མོ་འདིའི་མཛེས་ཀྱི་མདོག ། རྒྱལ་པོ་འཁྲུལ་ལམ་ནེ་ཙོ་འཆལ། །
ཞེས་སྨྲས་པས། རྒྱལ་པོས་ནེ་ཙོ་ལ་སྤྱན་ཁྲོ་ཚུགས་སུ་གཟིགས་ནས།
འདི་སྐད་གསུངས་པ། ནེ་ཙོ་སྨྲ་བ་མ་མང་ཞིག ། སྨྲ་བ་མཁས་
ཀྱང་ཅལ་ཅོལ་ཡོད། །ཤེས་རིག་མཁས་ཀྱང་གཏི་མུག་རིགས། །བློ་
གྲོས་ལྡན་ཡང་དུད་འགྲོ་ཡིན། །ང་ནི་གཟུགས་མཛེས་དོན་དུ་་་་་་
གཉེར། །རིགས་དང་རུས་དང་ཆོ་འབྲང་དང་། །འཁོར་དང་ལོངས་
སྤྱོད་ལྡན་པ་ཡི། །བཙུན་མོ་ལྔ་བརྒྱ་འདིར་ཚོགས་ཀྱང་། །འདི་ལ་
འགྲན་པའི་གོ་སྐབས་མེད། །དེ་བས་ནེ་ཙོ་རང་གནས་བཞུད། །
ཅེས་གསུངས་པས། ནེ་ཙོས་མིག་ཟུར་དུ་ལྟ་ཞིང༌། སྐད་བཟང་
མ་སྒྲོག་པར་ཞུམ་པའི་སྒོ་ནས་འདི་སྐད་ཅེས་གསོལ་བ། ཀྱི་རྒྱལ་པོ་
རིན་པོ་ཆེ། །ལུས་ངན་གྱི་སྟ་གྲི་རྣོ་ཡང་སྡུག ། རྒྱུ་ངན་གྱི་གཞུ་མོ་སྲ་
ཡང་ཆག ། རིགས་ངན་གྱི་བུ་མོ་མཛེས་ཀྱང་བསླུ། །ངས་ཀྱང་ཀུ་རེ་
བྱས་པ་ཡིན། །ད་ལོ་མངོན་ཤེས་བཤད་པ་ཡིན། །སང་ཕོད་འགྱོད་
པ་ཐལ་བ་ཡིན། །ནེ་ཙོས་ལན་ན་སོང་བས་ཆོག །ཅེས་ཟེར་ནས་ནེ་
ཙོ་ཕོ་བྲང་གི་རྩེར་གསེར་གྱི་རྒྱལ་མཚན་གྱི་བྱ་འདབ་འོག་ཏུ་རང་མལ་



དུ་སོང་ངོ༌། །དེ་ནས་ཕྱོགས་མཚམས་ཀྱི་རྒྱལ་ཕྲན་རྣམས་ཀྱི་བུ་མོ་ལྔ་
བརྒྱ་དང་ལྷན་ཅིག་ཏུ་རིགས་ངན་གྱི་བུ་མོ་ཉིད་ཀྱང་བཙུན་མོར་་
མངའ་གསོལ་ཏེ། རྒྱལ་པོ་གསེར་གྱི་ཁྲི་དང༌། རིགས་ངན་གྱི་བུ་
མོ་ གཡུ་ ཡི་ ཁྲི། བཙུན་ མོ་ གཞན་ རྣམས་ དངུལ་ གྱི་ ཁྲི་ དང་།
ཟངས་དང་ལྕགས་དང༌། འཁར་བ་ལ་སོགས་པའི་ཁྲི་ལ་འཁོད་
ནས་འདོད་པའི་ལོངས་སྤྱོད་ལྔ་ལ་བག་མེད་སྤྱོད་ཅིང་། ཁྱད་པར་
རིགས་ངན་གྱི་བུ་མོ་དང་འཛེམ་མེད་དུ་དགའ་མགུར་རོལ་ཞིང་ཡོད་
པའི་དུས་ཤིག་ན། རྒྱལ་པོའི་མེ་ཏོག་གི་ལྡུམ་རར་ནམ་ཕར་ཕྱེད་
ཚུར་ཕྱེད་ཙམ་ལ་རི་ཕག་གཅིག་འོངས་ཏེ། མེ་ཏོག་རྙིང་པ་རྣམས་
ཟོས། གསར་ པ་ རྣམས་རྙོག་ཅིང་། ས་ རྣམས་ ཁུལ་ བུར་སློག་
ཕྱོགས་རྣམས་བྲུན་གྱིས་བཀང་བྱུང་བ་ལས། ལྡུམ་རའི་གཉེར་པ་
ཨ་བོ་ཇོན་པའི་བུ་ཡིན་པས། རྔོན་པའི་བསམ་པ་ལ། སྔར་ཡིན་
ན་ལྡུམ་ར་འདི་ལ་རི་དྭགས་དང་གཅན་གཟན་སོགས་གང་གིས་ཀྱང་
གནོད་པ་བྱེད་མི་ནུས་པ་ལ། ད་ལན་རི་ཕག་འདི་ཡིས་འདི་འདྲའི་
གནོད་པ་བྱེད་པར་བསམས་ཏེ། མདའ་གཞུ་ཐོགས་ནས་རི་ཕག་
དེ་གར་སོང་བདས་པས། ནམ་ལངས་ཁར་ཉེ་བ་ན། རི་ཕག་
ཟིན་ལ་ཁད་ཙམ་ན། དེ་བས་ཅུང་ཉེ་བའི་ནགས་གསེབ་གཅིག་
ནས། གླ་བ་གཅིག་རྒྱང་སྟེ་ཐོན་བྱུང་བས། ཁོ་པའི་བསམ་པ་ལ་
རི་ཕག་འདི་བསད་ན་ཤ་རྐྱང་ལས་མི་འདུག དེ་བས་གླ་བ་འདི་
བསད་ན་ཤ་དང་པགས་པ་གཉིས་ཀ་འོང་བར་འདུག་བསམས་ནས།
རི་ཕག་ཐང་ཆད་པ་དེ་བཞག་སྟེ། གླ་བ་ཐང་མ་ཆད་པ་དེ་བདས་
སོ། །ཞེ་སྡང་རྒྱས་པ་སེར་སྣར་སོང་། རྔོན་པས་ཕག་རྒོད་འདེད་
པ་བཞིན་ཟེར་བའི་དཔེ་དེ་ནས་བྱུང་། དེ་ནས་རྔོན་པས་གླ་བ་དེ་
ཉིན་ཕྱེད་བར་བདས་པས། ཡང་དེ་བས་ཉེ་བའི་ནགས་གསེབ་



གཅིག་ནས་ཤྭ་བ་ཞིག་རྒྱུང་ངེར་ཐོན་བྱུང་བས། རྔོན་པའི་བུའི་
བསམ་པ་ལ་གླུ་བ་འདི་བསད་ན་ཤ་ཡང་ཉུང་ཞིང་ཤ་དང་པགས་པ་
གཉིས་ལས་མེད། དེ་བས་ཤྭ་བ་འདི་བསད་ན་ཤ་དང་པགས་པ་རྭ་
ཅོ་གསུམ་གྱི་ཕན་ཐོགས་པ་འདུག་སྙམ་སྟེ། གླུ་བ་ཐང་ཆད་པ་དེ་
བཞག་ནས་ཤུ་བ་ཐང་མ་ཆད་པ་དེ་བདས་སོང་། འདོད་པ་ཆེ་བའི་
སྤྲང་པོའི་ལུས། རྔོན་པས་ཤྭ་བ་འདེད་པ་བཞིན་ཟེར་བའི་དཔེ་དེ་
ནས་བྱུང༌། ཤུ་བ་དེ་ཉི་མ་མ་ནུབ་བར་བདས་སོ། །ཉི་མ་ནུབ་པ་
དང་ཤུ་བ་དེ་ནགས་ཆེན་པོ་མཐའ་མེད་གཅིག་གི་ནང་དུ་ཐལ་སོང་།
དང་པོ་བརྩམས་པ་མཐར་མ་འཁྱོལ། ། ཕྱི་མའི་བྱ་བ་འགྲུབ་མི་་་་
སྲིད། །སྔ་མ་མ་རྙེད་ཕྱི་ མ་ དོར། ། ཞེས་ པའི་ དཔེ་དེ་ནས་བྱུང་།
འདི་དག་ལ་བསམ་སྟེ་ཁྱིམ་བདག་རྣམས་རྗེ་དཔོན་གྱིས་དོར་ལེན་
མང་པོ་བྱེད་པ་དང་། ཆོས་སྒོར་བཞུགས་པ་རྣམས་བླ་མ་ཡི་དམ་
དོར་ལེན་མང་ན། རྔོན་པས་ ཕག་རྒོད་འདེད་པ་དང་མཚུངས་
སོ། །ཞེས་གདམས་ངག་དཔེའི་སྒོ་ནས་བསྟན་ཏོ། ། དེ་ནས་རྔོན་
པའི་བུ་དེ་ནགས་སྟག་པོའི་གསེབ་ཏུ་མགོ་འཐོམས་ནས་འགྲོ་ས་མ་
རྙེད། གྲོང་ཁྱེར་སེམས་ཀྱི་བློ་གྲོས་ཕྱོགས་གང་ན་ཡོད་པ་མ་ཤེས།
སྔར་ ཕྱིན་ པའི་ ལམ་ ནི་ ཐོར། ད་ ནི་ འགྲོ་ བའི་ ལམ་ མ་ རྙེད།
བཀྲེས་ཤིང་སྐོམ་པའི་སྡུག་བསྔལ་གྱིས་གཟིར། གྲོགས་མེད་གཅིག་
པུར་ ལུས་ པས། དེའི་ནུབ་ མོ་ ཤིང་ གི་ལོ་ མ་ གདན་དུ་ བཏིང་།
འབྲས་བུ་ཟས་སུ་ཟོས་ནས། ཇག་རྐུན་གཅན་གཟན་ལ་སོགས་ཀྱི་
འཇིགས་པ་འོང་གིས་དོགས་ཏེ། མདའ་གཞུ་སྔས་སུ་བཅུག་ནས་
ཐང་ཤིང་སྡོང་པོ་གཅིག་གི་རྩར་ཉལ་ལོ། །སང་ཉིན་ནམ་ལངས་ནས་
ཉི་མ་ཤར་བ་དང་། ཕྱོགས་གར་འགྲོ་མ་ཤེས། བཀྲེས་པས་ཤིང་
ཐོག་འཐུ་རུ་སོང་བས། ཡན་ལག་བརྒྱད་དང་ལྡན་པའི་ཆུ་མིག་གྲུ་



བཞི་པ་གཅིག་གི་སྟེང་ན། བུམ་པ་དང་ནལ་ཚེ་བཞག་པའི་རྗེས་
གཅིག་འདུག་པས། རྔོན་པའི་བུའི་བསམ་པ་ལ། ཆུ་མིག་འདིའི་
ཆ་ལུགས་ཀྱིས་ནགས་ཚལ་འདིར་མི་གཅིག་ཡོད་པ་ཐག་ཆོད་སྙམ་
ནས། དེར་སྒུག་ཅིང་སྡོད་པའི་ཚེ་ཡུན་རིང་མ་ལོན་པར། བུ་མོ་
གཟུགས་མཛེས་ཤིང་ལྟ་བས་ཆོག་མི་ཤེས་པ། མཁུར་ཚོས་གཡས་
པ་ ལ་ གསེར་ གྱི་ རྡོ་རྗེ་རིས། གཡོན་ པ་ ལ་ དངུལ་ གྱི་ པདྨ་ རིས།
དཔྲལ་བ་ལ་ནོར་བུ་རིན་པོ་ཆེའི་གཟུགས། སྣ་རྩེ་ལ་མཚལ་གྱི་ཉི་མ་
རིས། ཨོལ་སྐོ་ལ་ཤེལ་གྱི་ཟླ་བ་རིས། སོ་དུང་སོ་འཁོར་བ་ལ།།
ཞལ་ནས་ཙན་དན་གྱི་དྲི་བྲོ་བ། སྐུ་ཤ་དཀར་ལ་དམར་བའི་་་་་
མདངས་དང་ལྡན་པ། མིའི་བུ་མོ་མི་འདྲ་བ་ལྷའི་སྲས་མོ་འདྲ་བ་
གཅིག ཕྱག་གཡས་ན་སྐྱོགས་དང་། གཡོན་ན་བུམ་པ་བསྣམས་
པ་ཞིག་ཆུ་ལེན་དུ་བྱུང་བ་ལ། རྔོན་པའི་བུའི་བསམ་པར། བུ་མོ་
འདི་རྒྱལ་པོའི་བཙུན་མོ་ལ་ཕུལ་ན་རྒྱལ་པོ་ཡང་མཉེས་ཤིང་། ང་ལ་
ཡང་བྱ་དགའ་མཐོང་གཟོས་དཔག་ཏུ་མེད་པ་ཡོང་ངེས་སྙམ་ནས།
བུ་མོ་ལ་འདི་སྐད་ཅེས་སྨྲས་པ། བུ་མོ་ཁྱོད་ཀྱི་ཕའི་མིང་ལ་ཇི་སྐད་
ཟེར། མའི་མིང་ལ་ཇི་སྐད་ཟེར། ཁྱོད་རང་མིང་ལ་ཇི་ལྟར་་་་་
ལགས། རིགས་དང་ཚངས་རྒྱུད་ཇི་ལྟར་ཡིན། འཁོར་དང་་་་
ལོངས་སྤྱོད་ཅི་དང་ལྡན། ང་གྲོང་ཁྱེར་སེམས་ཀྱི་བློ་གྲོས་ཕྱོགས་
ནས་འོངས་པ་ཡིན། གྲོང་ཁྱེར་སེམས་ཀྱི་བློ་གྲོས་ན། ཡབ་རྒྱལ་
པོ་ཟླ་བའི་དེད་དཔོན་ལ། སྲས་ཆེ་བ་ཟླ་བའི་སེང་གེ་ཡོད། དེའི་
བཙུན་མོ་བྱེད་པར་མི་འཐད་དམ། ཞེས་དྲིས་པས། བུ་མོ་དེས་
གཏམ་ལན་ཡང་མི་འཇལ་ཞིང་མིག་ཀྱང་མི་ལྟ་བར། བུམ་པ་ཆུས:
མྱུར་དུ་བཀང་སྟེ་རི་དྭགས་ཀྱིས་རྔོན་པ་མཐོང་བ་བཞིན་བྲོས་སོང་
ངོ༌། །ཁོའི་བསམ་པ་ལ་བུ་མོ་དེ་སང་ཉིན་ཡང་ཆུ་ལེན་དུ་ཡོང་ངེས་



ཡིན། དེ་རིང་ངས་རྒྱལ་པོའི་འཁོར་དང་ལོངས་སྤྱོད་ཀྱི་ཡོན་ཏན་
རྣམས་མ་བརྗོད་པ་ཡིན་སྙམ་ནས། དེའི་ནུབ་མོ་ཡང་ཤིང་ཏོག་ཟ་
ཞིང་དེར་བསྡད། སང་ཉིན་ཡང་བུ་མོ་དེ་དེར་སྔར་བཞིན་བྱུང་
བཀླགྲེ། རྔོན་པའི་བུས་སླགྲུ་ཡང་བུ་མོ་ལ་འདི་སྐད་སྨྲས་པ། བུ་
མོ་ཁྱོད་ལ་ཁྱིམ་བདག་ཡོད་དམ་མེད། མེད་ན་རྒྱལ་པོ་ཟླ་བའི་སེང་
གེའི་བཙུན་མོ་བྱས་ན་མི་འགྲིག་གམ། རྒྱལ་པོ་ཟླ་བའི་སེང་གེ་ལ་
མངའ་ཐང་དང་ལོངས་སྤྱོད་ཀྱི་དབང་དུ་བྱས་ན། གྲོང་ཁྱེར་་་་་
སེམས་ཀྱི་བློ་གྲོས་ཀྱིས་ཐོག་དྲངས་པའི་གྲོང་ཁྱེར་འབུམ་ཚོ་སུམ་ཅུ་སོ་
དྲུག་དང་། གདུགས་དཀར་པོ་གསེར་གྱི་ཡུ་བ་ཅན། རྟ་ངང་པ་
འཕུར་ ཤེས། གླང་ པོ་ ཆེ་ རབ་ བརྟན་ སྣ་ ལི་ ཁྲི་ ལྟར་ དམར་ བ།
འདོད་འཇོའི་བ། མ་ཧེ་ཞོ་མོ་ཆེ། བསམ་གཏན་གྱི་ལྷུང་བཟེད།
རྫུ་འཕྲུལ་གྱི་ཞགས་པ། ཕག་པ་ཕལ་ཀ སྒོ་ཁྱི་འོཛིན་ཤེས་་་་
གཏོང་མི་ཤེས། འཕེལ་འགྲིབ་མེད་པའི་མེ་ཏོག་གི་ལྡུམ་ར་སོགས་
དཔག་ཏུ་མེད་པ་ཡོད་པས། རྒྱལ་པོ་དེ་ཡི་བཙུན་མོ་མི་བྱེད་དམ་
ཟེར་བས། བུ་མོ་དེས་བུམ་པ་ཆུས་སྔར་བས་ཀྱང་མགྱོགས་པར་
བཀང་སྟེ། མིག་ཀྱང་མི་ལྟ་བ་དང་གཏམ་ལན་ཡང་མ་འཇལ་བར།
རི་དྭགས་ཀྱིས་རྔོན་པ་མཐོང་བ་བཞིན་བྱས་ནས་བྲོས་སོང་ངོ་། །
དེས་ན་ཁོའི་བསམ་པ་ལ་ད་ལོག་འགྲོ་བ་ལ་ནི་རང་གི་ཡུལ་ཕྱོགས་
གང་ན་ཡོད་པའང་མ་ཤེས། ད་ནི་ཐབས་གཞན་མེད་པས་བུ་མོ་དེ་
མིའམ་མི་མ་ཡིན་པ་ཞིག་གི་སྤྲུལ་པ་ཡིན། གང་ལྟར་བུ་མོ་དེར་རྒྱུས་
ཡོད་པ་ཐག་ཆོད་སྙམ་ནས། དེའི་དུས་སུ་བུ་མོ་དེ་ལ་ཡུལ་ཕྱོགས་
དང་། ལམ་གང་དུ་ཕྱིན་ན་འཐད་འདྲི་དགོས་སྙམ་ སྟེ། དེའི་
ཉིན་པར་ཡང་ཤིང་ཏོག་ཟ་ཞིང་བསྡད་དོ། །སང་ཉིན་ཡང་བུ་མོ་དེ་
སྔར་བཞིན་བྱུང་བ་ལ། རྔོན་པས་འདི་སྐད་སྨྲས་པ། བུ་མོ་ཁྱོད་



ལ་ངས་ཉི་མ་འགའི་བར་དུ་གཏམ་ཞིབ་པར་དྲིས་ཀྱང་ལན་ཚིག་་་
གཅིག་ ཀྱང་ འཇོལ་ མ་ འདོད། ད་ ཁྱོད་ མིའམ་ མི་ མ་ ཡིན་ ནམ།
གནོད་སྦྱིན་མོ་ཞིག་ཡིན་ནམ། ཡང་ན་ཡུལ་འདི་ལ་གནས་པའི་
ཡུལ་བདག་མོ་ཞིག་ཡིན་ནམ། ཡང་ན་ཆོས་བྱེད་པའི་གང་ཟག་མོ་
ཞིག་ཡིན་ནམ། གང་ལྟར་ནའང་ང་ནགས་སྟུག་པོ་འདིའི་གསེབ་
ཏུ་མགོ་འཐོམས་ནས་ལམ་མ་རྙེད་པ་གཅིག་ཡིན་པས། ཁྱོད་ཀྱིས་
ངའི་ ཡུལ་ ཕྱོགས་ དང་ ལམ་ བསྟན་ པའི་ གྲོགས་ ཤིག་ གྱིས་ དང་།
ཁྱད་པར་ཇག་རྐུན་གཅན་གཟན་སོགས་མི་ཡོང་བའི་སྲུང་བ་ཟབ་མོ་
འདྲ་ཞིག་ཡོད་དམ་ཞེས་དྲིས་པས། བུ་མོ་དེ་ཡིས་ལམ་དང་ཡུལ་
ཕྱོགས་བསྟན། ཁྱད་པར་རྩྭ་ཀུ་ཤ་སྤར་མོ་གང་ལ་སྔགས་དང་བྱིན་
རླབས་བྱས་ཏེ་རྔོན་པའི་ལག་ཏུ་གཏད་དེ། ནགས་ཀྱི་གསེབ་ན་བུ་
མོ་འདི་འདྲ་ཞིག་འདུག་ཟེར་བའི་ཁ་སུ་ལ་ཡང་མ་བསྟན་ཅིག་ཟེར་
བར། ཁོའི་བསམ་པ་ལ་ང་བཞིན་མི་སྡུག་ཅིང་མདོག་ནག་པས།
སྡུག་པོ་ཧྲུལ་པོ་འདི་ལ་མི་དགའ་བ་ཡིན་ལས་ཆེ། ངས་རྒྱལ་པོ་
གདན་དྲངས་ནས་འོང་ན། བུ་མོ་འདི་ སྤྱན་ དྲོངས་ སྲིད་ པས།
དེའི་དུས་སུ་རྒྱལ་པོ་ལ་ཇག་རྐུན་གཅན་གཟན་ལ་སོགས་པས་མི་
ཚུགས་པའི་སྲུང་བ་ཞིག་དགོས་སྙམ་ནས། སླར་ཡང་བུ་མོ་ལ་སྨྲས་
པ། བུ་མོ་ཁྱོད་ཀྱིས་སྲུང་བ་གཅིག་པོ་འདི་ལས་མ་བྱིན་ན། འདི་
ལམ་དུ་བོར་ན་ངའི་སྲོག་གི་བར་གཅོད་དུ་འགྲོ་ཉེན་ཆེ་བས། སྲུང་
བ་ཐེབས་གཅིག་ཅིས་ཀྱང་ཞུ་ཞེས་ཞུས་པས། ཡང་བུ་མོས་རྩྭ་ཀུ་ཤ་
སྤར་མོ་གང་བརྔས་ཏེ་དེ་ལ་སྔགས་དང་བྱིན་རླབས་མཛད་ནས་་་
གནང་བྱུང་བས། སྲུང་བའི་བྱིན་རླབས་ཀྱིས་སྔར་ཉིན་ལམ་ཕྱེད་
དང་གཉིས་ཡོད་པའི་ས་ཆ་དེ་སྐད་ཅིག་ལ་ཆོད་པས། དེ་ནས་རྔོན་
པ་གྲོང་ཁྱེར་སེམས་ཀྱི་བློ་གྲོས་དེའི་ཕྱོགས་སུ་སླེབས་ལ་ཁད་ཙ་ན།
12



ཁོའི་བུ་སྨད་རྣམས་ཀྱིས་ཉེ་བ་ཐམས་ཅད་སྦྱིན་ཏེ། ངེད་ཀྱི་ཨ་ཕ་རི་
་དྭགས་བདས་པ་ལ་སོང་ནས་ཞག་ལྔ་ཙམ་སོང་བས། ཤ་དང་་་་
པགས་པ་མང་པོ་ཡོད་ལས་ཆེ། ཁྱེད་རྣམས་ལ་ཡང་སྟེར་ངེས་པས།
ཤ་ལེན་པའི་གྲོགས་གྱིས་ཟེར་ཞིང་སྐྲུན་ནས། ཁྱད་པར་ཁོ་རང་གི་
གཡོས་མས་ཐབ་ལ་ཟངས་ཆེན་པོ་གཅིག་བཀབ་སྟེ་སྦུད་པ་རྡེབ་ཕྱུར་
བྱེད་ཅིང་འདུག་པས། རྔོན་པའི་བུའི་བསམ་པ་ལ་ངས་མིའི་ཟས་
མ་མྱོང་བར་ཞག་ལྔ་ཙམ་སོང་། ད་ཁོང་རྣམས་ཀྱིས་ང་སླེབས་པའི་
སྔོན་དུ་ལྟོ་གཡོས་ཡོད་པ་ཐག་ཆོད་བསམས་ནས་རྔམ་ཞིང་བརྒྱུགས་
པས། ཁོང་བུ་སྨད་རྣམས་ཀྱི་བསམ་པ་ལ། ཨ་ཕས་རི་དྭགས་
མང་པོ་བསད་ནས་ཤ་མ་ཐེག་པར་ངེད་རྣམས་འབོད་པར་འོང་བ་
ཡིན་བསམས་ནས། ཁོའི་གདོང་བསུས་ཏེ་ཁྱིམ་དུ་སླེབས་པ་དང་།
ཤ་ག་ཙམ་ཡོད་རང་རེ་བཟའ་ཚང་རྣམས་ཀྱིས་དྲོངས་སམ། འོན་
ཏེ་ཉེ་བ་རྣམས་སྦྲན་ཨེ་དགོས། དེས་ཀྱང་མ་དྲོངས་ན་རྒྱལ་པོ་ལ་འུ་
ལེག་ཞུ་བ་ལས་འོས་མེད་ཅེས་སྨྲས་པས། རྔོན་པའི་བུ་ན་རེ། ཤ་
ག་ལ་ཡོད། རྗེས་ཀྱང་མ་མཐོང་། ཁྱོད་རྣམས་སྙིང་རེ་རིངས།
ང་ནི་ལྟོ་མ་མྱོང་བར་ཞག་ལྔ་སོང་།། མཛར་བ་གཅིག་ཀྱང་སྐྱེལ་བའི་
གྲབས་མི་བྱེད་པར་སྡོད་པ་ཨེ་ཡིན་ཟེར་སྨྲས་པ་དང༌། རྔོན་པའི་བུ་
སྨད་རྣམས་ཁྲོས་ཏེ་འཁྲུགས་པས། ཁྱོད་འདྲ་བའི་སྐྱེས་པ་འུ་ཐུག་
པོ། མིའི་གཡོག་བྱས་ཀྱང་གླ་དང་ལྟོ་མྱོང་བ་ལ། ཁྱོད་རང་་་་
གཅིག་པོའི་ལྟོ་ཡང་མི་མྱོང་བར། ངེད་རྣམས་ལ་ལྟ་ཅི་སྨོས་ཟེར་
ཐམས་ཅད་ཞེ་སྡང་འབར་ཏེ། ལ་ལས་ཐལ་བ་གཏོར་ཞིང༌། ལ་
ལས་ཤིང་མགལ་གྱིས་བརྡུངས་ཤིང་བདས་པས། དེའི་དུས་སུ་རྒད་
པོས་རེ་བ་ཚ་བོས་རེ། རྒན་མོས་རེ་བ་ཁྱོས་མ་རེ་ཞེས་པའི་དཔེ་དེ
ནས་བྱུང་། རྔོན་པའི་བུའི་བསམ་པ་ལ། རྒྱལ་པོའི་དྲུང་དུ་ཕྱིན་



ནས་སྔར་གྱི་ལོ་རྒྱུས་རྣམས་ཞུས་ན་རྒྱལ་པོའི་བྱ་དགའ་མཐོང་གཟོས་
དང༌། ལྷག་པར་ང་ལ་ལྟོ་གཅིག་གནང་ཡོང་ལས་ཆེ་སྙམ་ནས།
རྒྱལ་པོའི་སྒོ་སྲུང་རིམ་པ་བདུན་ཡོད་པ་ལས། ཕྱི་མའི་དྲུང་དུ་ཕྱིན་
ནས། སྒོ་ར་བར་ང་རྒྱལ་པོའི་དྲུང་དུ་ཐོངས་དང༌། གཏམ་སྙན་
གྱི་སྐྱེས་འབུལ་རྒྱུ་ཡོད་ཅེས་སྨྲས་པས། སྒོ་ར་བ་ན་རེ། རྔོན་པའི་
བུ་ཁྱོད་འདྲ་བ་ལ་གཏམ་སྙན་བྱུང་དོགས་མེད། ཁྱད་པར་དུ་ཁྱོད་
རིགས་ངན་ཞིང་གྲིབ་ཆེ་བས། ངེད་རྣམས་ལ་བཀའ་བཀྱོན་འོང་
ཟེར་ཏེ་མ་བཏང་བས། དེའི་གཏམ་ སྒོ་ར་ བ་ གཉིས་ པས་ཚོར།
གཉིས་པས་གསུམ་པ་ལ་བཤད། མཐར་བདུན་པས་ཐོས་སོ། །དེ་
དག་རྒྱལ་པོས་གསན་ནས། སྒོ་ར་བ་བདུན་པ་ལ་བཀའ་སྩལ་པ།
རྔོན་ པའི་བུ་དེས་ ཅི་ ཟེར་ཞེས་གསུངས་ པས། སྒོ་ར་ བ་ ན་ རེ།
རྒྱལ་པོའི་དྲུང་དུ་ གཏམ་སྙན་ཞིག་འབུལ་རྒྱུ་ཡོད་ ཟེར་འདུག་ སྟེ།
ཁོ་ལྟོགས་པས་བཟའ་བཏུང་བླང་དུ་ཡོང་བ་ཡིན་ལས་ཆེ། གཏམ་
སྙན་རང་མེད་ལགས་སམ་ཞེས་ཞུས་པས། རྒྱལ་པོའི་ཞལ་ནས་ཁོ་
རི་རྒྱུག་ཀླུང་རྒྱུག་བྱེད་མཁན་ལ་གཏམ་སྙན་མེད་ན། ཁྱོད་རྣམས་
སྒོ་རྒྱབ་ཏུ་སྡོད་པ་ལ་གཏམ་སྙན་ཅི་ཡོད། རྔོན་པའི་བུ་དེ་ནང་དུ་
ཐོངས་གསུངས་པས། དེ་ནས་སྒོ་ར་བ་རྣམས་ཀྱིས་རྔོན་པའི་བུ་
དེའི་ལུས་ཀྱི་དྲི་མ་རྣམས་ཆུས་དག་པར་བཀྲུས་ནས། ལུས་ལ་ཙན་
དན་གྱི་ལྡེ་གུ་བྱུགས། གོས་དྲི་མ་མེད་པ་དག་བསྐོན་ཏེ་རྒྱལ་པོའི་
དྲུང་དུ་བཏང་ངོ༌། ། རྒྱལ་པོས་ཁྱོད་ལ་གཏམ་སྙན་ཅི་ཞིག་ཡོད་་་་
གསུངས་པས། རྔོན་པའི་བུ་ན་རེ། གཏམ་སྙན་བཤད་པ་ལ།
ཁ་ལ་བཟའ་བཏུང་གི་བཀྲ་ཤིས་མངའ་གསོལ་བྱེད་དགོས། ཞེས་
ཞུས་པས་ཁོ་ལ་བུ་རམ་དང་འབྲས་ཆང་དཀར་གསུམ་དང་མངར་
གསུམ་ ལ་ སོགས་ པའི་བཟའ་བཏུང་ གིས་ ཚིམས་ པར་ བྱས་ སོ། །
14



དེ་ནས་རྒྱལ་པོ་རང་གསེར་གྱི་ཁྲི་དང་། རིགས་ངན་གྱི་བུ་མོ་གཡུ་
ཡི་ཁྲི། གཞན་ཡང་བཙུན་མོ་ལྔ་བརྒྱ་པོ་རང་རང་གི་ཁྲི་སྟེང་དུ་
འཁོད་ནས། ད་ནི་རྔོན་པའི་བུ་ལ་གཏམ་སྙན་ཤོད་རྒྱུ་ཡོད་ན་ཤོད་
ཅིག་ཅེས་གསུངས་པས།་ རྔོན་པའི་བུའི་བསམ་པ་ལ། གཏམ་
སྙན་འདི་གསལ་བར་བཤད་ན། རིགས་ངན་གྱི་བུ་མོས་ཐོག་་་་
དྲངས་པའི་བཙུན་མོ་ལྔ་བརྒྱ་པོའི་སེམས་ལ་ཕོག་སྟེ། ང་ལ་ནག་
ཁྲིམས་གཅོད་ཉེན་ཆེ་བས། དེ་བས་རྒྱལ་པོ་ལ་ཤིན་ཏུ་གབ་པའི་སྒོ་
ནས་བརྡ་དོན་འཕེར་བ་ཞུ་དགོས་སྙམ་ནས་འདི་སྐད་ཅེས་གསོལ་
ཏོ། །ཀྱི། རྒྱལ་པོ་ཆེན་པོ་སྙན་གསོན་དང་། །ཁོ་བོས་ནགས་ཚལ་
སྟུག་པོར་ཕྱིན། །གཏམ་སྙན་ཚིག་དགུ་འདི་ལྟར་ཐོས། ། རྒྱལ་པོའི་
ཕོ་བྲང་ནང་ཤེད་ན། །ཡ་མཚན་ཆུ་མིག་སྟོང་ཕྲག་ལ། །གསེར་གྱི་ཉ་
ཆུང་རྒྱུ་བ་འདུག །ཆུ་མིག་རེ་རེའི་ཟུར་ཕུད་ལ། །ཟངས་ཀྱི་བུ་ག་རེ་
རེའི་དོང་། །དེ་ལ་ལྕགས་གཟེར་སྟོང་བཏབ་ན། །ཡིད་བཞིན་ནོར་
བུ་བསམ་འཕེལ་དེ། །རྒྱལ་པོའི་ཕྱག་ཏུ་འབྱུང་བར་འགྱུར། །མི་་
དབང་སྐུ་ཚེ་བརྟན་པ་དང་། །རྒྱལ་སྲིད་དར་ཞིང་རྒྱས་པར་་་་་་་་
འགྱུར། །འཁོར་འབངས་རྣམས་ལ་བདེ་སྐྱིད་འབྱུང་། ། ཐུགས་ལ་
དགོངས་སམ་བློ་ལྡན་མཆོག །གཏམ་འདི་སྙན་ནམ་ལྷ་ཡི་སྲས། །
ཞེས་ཞུས་པས། བཙུན་མོ་ལྔ་བརྒྱ་པོ་ཐུགས་ཤིན་ཏུ་དགྱེས་ཤིང་།
ལ་ལས་ཟས་ཀྱི་འཕྲོ་དང་། ལ་ལས་སྐྱེམས་ཀྱི་འཕྲོ་དང༌། ལ་ལས་
ན་བཟའ་དང་རྒྱུན་བཀྲོལ་ནས་བྱིན་ནོ། །གཏམ་སྤྱི་ལ་སྙན་པ་རྔོན་
པའི་བུའི་གཏམ་དེ་ལས་སྙན་པ་ཟེར་ནས་གོ་བ་མ་རྙེད་པར་ཐམས་
ཅད་དགའ་བའི་ཚུལ་གླེང་ངོ༌། ། རྒྱལ་པོ་རང་རེ་ཞིག་ཅི་ཡང་མི་་་
གསུང་བར་དགོངས་པ་ལ་བཞུགས་སོ། །ཅུང་ཞིག་བཞུགས་ཏེ་རྒྱལ་
པོའི་ཐུགས་དགོངས་ལ། ཁོའི་ཟེར་ལུགས་ལ་ངའི་ཕོ་བྲང་ནང་ན་
15



ཆུ་མིག་སྟོང་ཕྲག་ཟེར་བ་འདི། བཙུན་མོ་ལྔ་བརྒྱ་པོའི་མིག་གཡས་
གཡོན་ལ་ཟེར་བ་ཡིན་པར་འདུག དེ་ལ་གསེར་གྱི་ཉ་ཆུང་རྒྱུག་
ཟེར་བ་འདི། ཁོང་རྣམས་མིག་སེར་ཡོད་པར་གདའ། ཟངས་ཀྱི་
བུ་ག་རེ་རེ་ཟེར་བ་འདི། བཙུན་མོ་ལྔ་བརྒྱ་པའི་རྣ་བ་དར་ལས་
བ་ཟེར་བ་ཡིན་པར་འདུག དེ་ལ་ལྕགས་ཀྱི་གཟེར་རྒྱོབ་ཟེར་བ་
འདི། ཁོང་རྣམས་ཀྱིས་མ་ཐོས་པ་བྱེད་ཟེར་བ་ཡིན་པར་འདུག
དེ་ནས་ཡིད་བཞིན་ནོར་བུ་ངའི་ལག་ཏུ་འོང་ཟེར་བ་འདི། བཙུན་
མོ་དམ་པ་ཞིག་འོང་བར་དགོངས་སོ། །དེ་ནས་རྒྱལ་པོས་ཁོང་བཙུན་
མོ་གཞན་རྣམས་ཀྱིས་མ་ཐོས་པར་བྱས་ནས། ཨ་བོ་རྔོན་པའི་བུ་ལ་
གཏམ་ཞིབ་པར་འདྲི་དགོས་སྙམ་ནས། ཐམས་ཅད་འདུས་པའི་
དབུས་སུ། རྒྱལ་པོས་འདི་སྐད་ཅེས་བཀའ་སྩལ་ཏོ། །ད་ནི་ནོར་བུ་
རིན་པོ་ཆེ་དེ་ལྟ་བུ་ཕོ་བྲང་དུ་ཡོང་ན། བདག་ཅག་འཁོར་དང་
བཅས་པ་ཐམས་ཅད་ཁྲུས་དང་གཙང་སྦྲ་ལ་འབད་པ་གལ་ཆེ་བས།
ཁྱོད་བཙུན་མོ་ལྔ་བརྒྱ་ཡང་རང་རང་གི་ཁྲུས་ཀྱི་རྫིང་བུར་ཁྲུས་སྟེགས་
བྱ་མ་བུམ་རྣམས་ཁྱེར་ཏེ་རང་སར་ཁྲུས་ལ་སོང་ཞིག བདག་ཀྱང་
ཁྲུས་ལ་འགྲོ རྔོན་པའི་བུ་ཁྱོད་ཀྱིས་ངའི་ཁྲུས་རས་དིང་། ཁྲུས་
སྟེགས་བྱ་མ་བུམ་སོགས། ཡོ་བྱད་རྣམས་སྟ་གོན་གྱིས་ཤིག་ཅེས་
བཀའ་བསྒོས་པ་དང་། དེ་མ་ཐག་བཙུན་མོ་རྣམས་ཀྱང་རང་རང་
གི་ཡོ་བྱད་རྣམས་ཁྱེར་ཏེ་ཁྲུས་ལ་སོང་ངོ་། །རྒྱལ་པོ་ཡང་རྔོན་པའི་བུ་
ལ་ཡོ་བྱད་རྣམས་བསྐུར་ཏེ་ཁྲུས་ཀྱི་རྫིང་བུའི་འགྲམ་དུ་བྱོན་ནས།
རྔོན་པའི་བུ་ལ་རྒྱལ་པོས་གཏམ་ཤོད་རྒྱུ་ཡོད་ན་ཤོད་ཅེས་གསུངས་་
པས། རྔོན་པའི་བུ་དེས་པུས་མོ་ས་ལ་བཙུགས། ལག་པ་ཐལ་མོ་
སྦྱར་ཏེ། རྒྱལ་པོའི་མེ་ཏོག་གི་ལྡུམ་རར་རི་ཕག་འོངས་ནས་མེ་ཏོག་
རྣམས་ཟོས་ཤིང་རྙོག་ལུགས་ནས་མཐར་ཁོ་རང་གི་བུ་སྨད་ཀྱིས་སྒོ་
16



ཁར་ལྟོ་མ་བྱིན་པ་རྣམས་ཞིབ་པར་ཞུས་པ་དང༌། ཁྱད་པར་ནགས་
ཚལ་གྱི་ནང་བུ་མོ་གཟུགས་ མཛེས་ཤིང་ལྟ་ བས་ ཆོག་ མི་ ཤེས་ པ།
མཁུར་ཚོས་གཡས་པ་ལ་གསེར་གྱི་རྡོ་རྗེ་རིས། གཡོན་པ་ལ་གཡུའི་
པདྨ་རིས། དཔྲལ་བ་ལ་ནོར་བུ་རིན་པོ་ཆེའི་གཟུགས། སྣ་རྩེ་ལ་
མཚལ་གྱི་ཉི་མ་རིས། ཨོལ་སྐོ་ལ་ཤེལ་གྱི་ཟླ་བ་རིས། སོ་དུང་སོ་
འཁོར་བ། སྐུ་ཤ་དཀར་ལ་དམར་མདངས་ཆགས་པ། ཞལ་ནས་
ཙན་དན་ཧ་རིའི་དྲི་བྲོ་བ། སྤྱོད་ལམ་ཞི་ཞིང་དུལ་བ། མིའི་བུ་མོ་
མི་འདྲ་བ་ལྷའི་སྲས་མོ་ལྟ་བུ་གཅིག་འདུག་ལགས་པས། དེ་ཉིད་
རྒྱལ་པོའི་བཙུན་མོར་མངའ་གསོལ་ན། ད་ལྟའི་བཙུན་མོ་འདི་
རྣམས་ ཀྱི་ ཡོན་ ཏན་ ཐམས་ ཅད་ ཕྱོགས་ གཅིག་ ཏུ་ འདུས་ ཀྱང་།
དེའི་སྐུའི་ཆ་ཤས་ཙམ་ལ་ཡང་འགྲན་ཟླ་མི་ནུས་ཏེ། མཛེས་མའི་
ཡོན་ཏན་ཡོངས་སུ་རྫོགས་པ་ལྟ་ཅི་སྨོས། དེ་ཉིད་རྒྱལ་པོའི་བཙུན་
མོར་མངའ་གསོལ་ན་བདག་ཅག་འབངས་འཁོར་ཐམས་ཅད་ཡི་་་
རངས་ལགས། ཞེས་ཞུས་པས། དེ་མ་ཐག་ ཏུ་ རྒྱལ་པོས་རྣམ་
འགྱུར་དཔག་ཏུ་མེད་པ་སྟོན་ཅིང་བཞིན་འཛུམ་པའི་མདངས་ཕྱུང་
ནས། རྔོན་པའི་བུ་ལ་འདི་སྐད་ཅེས་གསུངས་སོ། །ཨ་བོ་རིག་པ་
ཅན་བུ་མོ་དེ་ལྟ་བུ་འདུག་ན། ད་ལྟ་ལ་འུར་འགྲོ་དགོས། མ་འགྲོ་
ན་བུ་མོ་དེ་ལུང་ཕྱོགས་གཞན་དུ་བྲོས་པའམ། ཡང་ན་རྒྱལ་པོ་་
གཞན་གྱིས་བདག་ཏུ་འཛིན་ན་ཤིན་ཏུ་མི་ལེགས་པས། ད་ལྟ་ཉིད་
དུ་འགྲོ་བར་བྱའོ། །ཞེས་གསུངས་པས། རྔོན་པའི་བུ་ན་རེ། ཀྱི་
རྒྱལ་པོ་ངེད་རང་དཔོན་གཡོག་གཉིས། འདི་ལྟར་ཀྲོང་ཀྲོང་བྱོན་
པས་ག་ལ་འཐུས། རྒྱལ་པོ་ཉིད་ཀྱང་རྒྱན་ཆ་བཞེས། རྔོན་པ་ང་
ཡང་ ལུས་ ཆས་ གྱོན། ལམ་ བར་ ཨེར་ ཇག་ རྐུན་ གསུམ་ དང་།
གཅན་གཟན་འཇིགས་པ་སྐྱོབ་པའི་སྲུང་བ་འདི། རྒྱལ་པོའི་མགུལ་
17



དུ་ཐོགས་པར་ཞུ། ང་ཡིས་འཚོ་བའི་ཆས་ཁ་རྣམས། ཁྱེར་ཏེ་
ཕྱིན་པ་མི་འཐད་དམ་ཞུས་པས། རྒྱལ་པོས་མི་མདོག་གོས་ཀྱིས་
འགྱུར། བུད་མེད་རྒྱན་གྱིས་འགུགས། འཁོར་འབངས་ཟས་་་
ཀྱིས་སྐྱོང་བྱ་བ་ཡིན་པས། དེ་བཞིན་བྱེད་གསུངས་ནས། ཀ་ཤི་
ཀའི་རས་དྲི་མ་མེད་པའི་གོས། ཐུགས་ཁ་ནས་བཀྲ་ཤིས་པའི་་་
དཔལ་བེའུ་སྤུངས་པ། ཁོག་སྟོད་ལ་ནོར་བུ་རིན་པོ་ཆེ་འབར་བ་ལ་
བཀྲ་ཤིས་རྫས་བརྒྱད་ཀྱིས་བརྒྱན་པ། རེག་ན་འཇམ་ཞིང་གྱོན་ན་
ཡང་བ། དགུན་གྱི་དུས་སུ་གྲང་ངར་ཐུབ་པ། དཔྱིད་ཀྱི་དུས་ན་
ཚ་བའི་སྡུག་བསྔལ་སྐྱོབ་པ། འཛམ་བུའི་གླིང་ན་རིན་ཐང་འཇལ་
མི་ནུས་པ་གཅིག་ཡོད་པ་དེ་སྐུ་ལ་གསོལ། མགུལ་ལ་ལྷའི་རིན་པོ་ཆེ་
ཨིནྡྲ་ནཱི་ལ་དང༌། མཐོན་ཀ་ཆེན་པོ་བཀོད་མཛེས་རྣམས་ཀྱིས་དོ་
ཤུལ་བྱས་ཤིང་། མིའི་རིན་པོ་ཆེ་དང༌། གསེར། དངུལ། མུ་
ཏིག མུ་མེན། བྱུ་རུ་རྣམས་ཀྱིས་ཕྱག་གདུབ་སོར་གདུབ་བྱས་
ཤིང༌། མཛེས་རྒྱན་དཔག་ཏུ་མེད་པས་བརྒྱན་ཏེ། སྐད་ཅིག་དེ་
ཉིད་ལ་རྔོན་པའི་བུ་ལ་རྒྱན་ཆས་རྣམས་བསྐུར་ཏེ་བྱོན་པས། རིང་
པོར་མ་སོང་བར་ནགས་ཚལ་ཆེན་པོ་དེའི་ཆུ་མིག་གི་འགྲམ་དུ་ཕྱག་
ཕེབས་སོ། ། སྐད་ཅིག་ཉིད་ལ་དེར་ཕེབས་པ་སྲུང་བའི་བྱིན་རླབས་
ཡིན་པར་དགོངས་སོ། །དེའི་ནུབ་མོ་རྗེ་འབངས་གཉིས་ཆུ་མིག་གི་
འགྲམ་དུ་ཉལ་ལོ། །ནངས་པར་ནམ་ལངས་ཏེ་ཉི་མ་ཤར་བ་དང་།
ཨ་བོ་རྔོན་པའི་བུ་ན་རེ། བདག་གིས་ཤིང་ཐོག་འདྲ་འཐུ་རུ་འགྲོ་ཡི།
རྒྱལ་པོ་རང་འདིར་བཞུགས་ཤིག བུ་མོ་དེ་ཆུ་ལེན་དུ་འོང་བས་དེ་
དུས་གསུང་གླེང་ཞིབ་པར་མཛད་པ་ཞུ་ཟེར་ནས་རྔོན་པའི་བུ་དེ་སོང་
ངོ༌། །དེ་ནས་རིང་པོར་མ་སོང་བར་ ཤར་ལྷོའི་མཚམས་ཀྱི་ནགས་
ཚལ་ནས། ཁོས་ཟེར་བ་བཞིན་བུ་མོ་མཛེས་མ་ལྟ་བས་ཆོག་མི་ཤེས་
18



པ། མཁུར་ཚོས་གཡས་པ་ལ་གསེར་གྱི་རྡོ་རྗེ་རིས། གཡོན་པ་ལ་
གཡུའི་ པདྨ་རིས། དཔྲལ་ བ་ལ་ནོར་ བུ་ རིན་ པོ་ ཆེའི་ གཟུགས།
སྣ་རྩེ་ལ་མཚལ་གྱི་ཉི་མ་རིས། ཨོལ་སྐོ་ལ་ཤེལ་གྱི་ཟླ་བ་རིས། སོ་
དུང་སོ་འཁོར་བ། སྐུ་ཤ་དཀར་ལ་དམར་བའི་མདངས་ཆགས་པ།
ཁ་ནས་ཙན་དན་ཧ་རིའི་དྲི་བྲོ་བ། དེ་དག་ནི་བུ་མོའི་རང་བཞིན་
གྱི་རྐྱེན་ཡིན། བློ་བུར་གྱི་རྒྱན་ཆ། ཕྱག་གདུབ་ཞབས་གདུབ་ལ་
སོགས་ གང་ གིས་ ཀྱང་ མ་ བརྒྱན་ ནའང་ ལྟ་ བས་ ཆོག་ མི་ ཤེས་ པ།
གོམ་པ་དལ་གྱིས་འགྲོ་བ། སྤྱོད་པ་ཞི་ཞིང་དུལ་བ། བལྟས་ན་
མིག་འཛིན་པ། མནམ་ན་སྣ་འཛིན་པ། ཉན་ན་རྣ་བ་འཛིན་པ།
རེག་ན་ལུས་འཛིན་པ། ཕྱག་གཡས་ན་ནལ་ཚེ་དང་། གཡོན་ན་
བུམ་པ་བསྣམས་པ་གཅིག་ཆུ་ལེན་དུ་བྱུང་བ་ལ། རྒྱལ་པོས་འདི་
སྐད་གསུངས་པ། ན་ཆུང་གཟུགས་མཛེས་ཚུར་ཉོན་དང་། ། ཤིང་
ལེན་ཆུ་ལེན་དོམན་པའི་ལས། །ཁོ་ཏ་བཟའ་བཏུང་རྗེ་ཡི་ལས། །ང་
ནི་སྲིད་སྐྱོང་རྒྱལ་པོ་ཡིན། །ལྕགས་ལེན་རྡོ་ཡི་ལྕགས་རྡུལོ་བཞིན། །
ཁོ་བོའི་ཕྱི་བཞིན་མི་འབྲང་ངོམ། །ང་གྲོང་ཁྱེར་སེམས་ཀྱི་བློ་གྲོས་ཀྱི་
རྒྱལ་པོ་ཟླ་བའི་དེད་དཔོན་གྱི་སྲས་ཆེ་བ་ཟླ་བའི་སེང་གེ་ཡིན་པས།
ངའི་བཙུན་མོ་མི་བྱེད་དམ། ང་ལ་མངའ་ཐང་གི་དབང་དུ་བྱས་ན།
འབངས་ལ་གྲོང་ཁྱེར་འབུམ་ཚོ་སུམ་ཅུ་སོ་དྲུག་ཡོད། གདུགས་
དཀར་པོ་གསེར་གྱི་ཡུ་བ་ཅན། རྟ་ངང་པ་འཕུར་ཤེས། གླང་པོ་
ཆེ་རབ་བརྟན་སྣ་ལི་ཁྲི་ལྟར་དམར་བ། མ་ཧེ་ཞོ་མོ་ཆེ། འདོད་
འཇོའི་བ། དགོས་འདོད་འབྱུང་བའི་བསམ་གཏན་གྱི་ལྷུང་བཟེད།
རྫུ་འཕྲུལ་གྱི་ཞགས་པ། ཕག་པ་ཕལ་ཀ སྒོ་ཁྱི་འཛིན་ ཤེས་་་་
གཏོང་མི་ཤེས། འཕེལ་འགྲིབ་མེད་པའི་མེ་ཏོག་གི་ལྡུམ་ར་སོགས་
དཔག་མེད་ཡོད། ཅེས་གསུངས་པས། བུ་མོ་དེས་རྒྱལ་པོ་ལ་
19



མིག་ཀྱང་མི་བལྟ། གཏམ་ལན་ཡང་མི་འཇལ་བར་བུམ་པ་ཆུས་
མྱུར་དུ་བཀང་སྟེ། རི་དྭགས་ཀྱིས་རྔོན་པ་མཐོང་བ་བཞིན་དུ་བྲོས་
སོང་ངོ༌། ། དེ་ནས་རྔོན་པའི་བུ་དེ་སླེབས་ནས། རྒྱལ་པོ་ཆེན་པོ།
བུ་མོ་དེས་ཅི་ཟེར་ལགས་ཞུས་པས། རྒྱལ་པོས་ཁོ་བོས་གཏམ་ཇི་
ཙམ་སྨྲས་ཀྱང་། ལན་ཚིག་གཅིག་ཀྱང་འཇལ་མི་བཏུབ། དེས་
མི་ཚད་མིག་ཀྱང་མི་བལྟ་ཞེས་གསུངས་པས། རྔོན་པའི་བུ་་་་
བསམ་པ་ལ། རྒྱལ་པོ་ལུང༌ སྟོང་འདིར་གདན་འདྲེན་མཁན་ང་
ཡིན་པས། བཙུན་མོ་འདི་གདན་དྲངས་མ་ཚུགས་ན། ང་ཉིད་
འབོད་པ་དོན་མེད་དུ་འགྲོ་སྙམ་ནས། ཀྱི། རྒྱལ་པོ་རིན་པོ་ཆེ་ལ།
ག་ལེར་བྱས་ན་གར་ཡང་སླེབས། །རན་པར་ཟོས་ན་སྒྱུ་ལུས་བདེ། །
འཇམ་པོར་སྨྲས་ན་ཀུན་གྱིས་གོ ། ཡུན་རིང་གནས་མལ་ཚུད་ཀྱང་
ཆོད། །བྱེ་འུའི་འགྲོས་ཀྱིས་ལ་རྩེར་སླེབས། །ཞེས་ཞུས་པས། རྒྱལ་
པོས་དེ་བདེན། སང་ཉིན་ཡང་གཏམ་ལན་ཨེ་ཁུག་བལྟ། མི་
ཁུག་ན་ལོག་འགྲོ་བ་ལས་འོས་མེད་གསུངས་ནས། དེའི་ནུབ་མོ་
ཡང་དེར་ཉལ། སང་ཉིན་ཡང་བུ་མོ་སྔར་བཞིན་དུ་བྱུང་བས།
རྒྱལ་པོས་བུ་མོ་འདིའི་ཡོན་ཏན་ཁ་སང་ལས་ཀྱང་བརྒྱ་འགྱུར་གྱི་ལྷག་
པ་གཟིགས་ནས། བུ་མོ་དེ་ཉིད་མ་ཐོབ་ན་སྲོག་དང་བྲལ་ཡང་ལོག་
མི་འགྲོ་བསམ་པའི་བློ་ཐག་ཆོད་པ་གཅིག་ཐུགས་ལ་བྱུང་ངོ༌། །དེ་
ནས་རྒྱལ་པོའི་ཐུགས་དགོངས་ལ། ཁ་སང་ང་རང་གི་འཁོར་་་་་
འབངས་མངའ་ཐང་ལ་སོགས་པའི་ཡོན་ཏན་བརྗོད་པར་མོ་མ་་་་
དགའ་བ་ཡིན་པས། ད་ལན་བུ་མོ་ལ་བསྟོད་ན་གཏམ་ལན་འདྲ་
འཇལ་སྲིད་དམ་སྙམ་ནས་འདི་སྐད་གསུངས་པ། ལྷ་ཡི་དབང་པོ་
ལྷ་མིན་མི་འམ་ཅི། །ཚངས་པ་ཁྱབ་འཇུག་དབང་ཕྱུག་ཆེན་པོ་སྟེ། །
གཟུགས་བཟང་གཟུགས་ཀྱིས་འགྲན་པར་མི་ནུས་ཤིང་། ། དབང་་
20



ཕྱུག་མ་དང་དཔལ་ལྡན་དཔལ་མོ་ཅན། །རིག་བྱེད་མ་དང་ལྷ་མོ་ཨུ་
མ་སྟེ། །མཛེས་མཛེས་ཀུན་གྱི་མཛེས་པ་གཅིག་འདུས་ཁྱོད། །ལྷ་
འམ་ཀླུ་འམ་དྲི་ཟའི་བུ་མོ་ཡིན། །མི་ཡི་ཡུལ་ན་ཁྱོད་ལ་འགྲན་ཟླ་
མེད། །ང་ནི་ཁྱོད་ཀྱི་དབང་དུ་གྱུར་པས་ན། །ཁྱོད་ཀྱིས་ཁོ་བོ་དོར་བ་
ཕོད་ལགས་སམ། །ཞེས་སྨྲས་པས། བུ་མོ་དེ་རྒྱལ་པོའི་བྱི་དོར་ལ་
ཡིད་ཅུང་ཟད་མ་དགའ་ནས། སྔར་བས་ཀྱང་བུམ་པ་ཆུས་་་་་་་
མགྱོགས་པར་བཀང་ནས་རི་དྭགས་ཀྱིས་རྔོན་པ་མཐོང་བ་བཞིན་
བྲོས་སོང་ངོ༌། །ཡང་རྔོན་པའི་བུ་འོངས་ནས་དེ་རིང་ཅི་ཟེར་ལགས་
ཞུས་ པས། རྒྱལ་ པོས་ ཁ་ སང་ བཞིན་ བྲོས་ སོང་ གསུངས་ པས།
རྔོན་པའི་བུ་ན་རེ། མ་བརྩམས་པ་དེ་མཆོག་ཡིན་ཏེ། །བརྩམས་
ནས་བཟློགས་ན་དམ་པ་མིན། །རྡོ་ལ་རི་མོ་བྲིས་པ་བཞིན། །ཤི་ཡང་
མི་དོར་དམ་པའི་ལས། །ཞེས་ཞུས་པས། རྒྱལ་པོས་ཅི་ཡང་མི་་
གསུངས་པར་བཞུགས་སོ། ། སང་ཉིན་ཡང་སྔར་བཞིན་བྱུང་བ་ལས།
རྒྱལ་པོའི་ཐུགས་ལ། བུད་མེད་ཀྱི་རིགས་འདི། ཕལ་ཆེར་འཁྲིག་
ཚིག་གི་གཏམ་ལ་དགའ་བར་འདུག་པས། འདི་ལ་ཡང་ཁོ་བོས་
འཁྲིག་ཚིག་གི་གཏམ་གཅིག་སྨྲས་ན། གཏམ་ལན་གཅིག་འཇལ་
སྲིད་དམ་སྙམ་ནས་འདི་སྐད་གསུངས་པ། ཁྱོད་ཞལ་ཉི་མའི་་་་
དཀྱིལ་འཁོར་མཐོང་བའི་ཚེ། །བདག་ལུས་པདྨའི་ཚལ་རྣམས་རབ་
ཏུ་གཡོས། །རྩ་མདུད་ཨུཏྤལ་སྔོན་པོ་རབ་ཏུ་ཕྱེ། །ཆགས་པའི་ཟེའུ་
འབྲུ་ལྷག་པར་འཕེལ་བ་འདི། །ཁྱོད་ཀྱིས་བཅད་ནས་ཕྱག་ཏུ་བཟུང་
ན་སྙམ། །ཞེས་གསུངས་པས། བུ་མོ་དེ་སྔར་བཞིན་མིག་ཀྱང་མི་
བལྟ་ཞིང་གཏམ་ལན་ཡང་མི་འཇལ་བར་རི་དྭགས་ཀྱིས་རྔོན་པ་་་་
མཐོང་བ་བཞིན་བྲོས་སོང་ངོ༌། །ཡང་རྔོན་པའི་བུ་སླེབས་ནས། དེ་
རིང་ཅི་ཟེར་ལགས་ཞུས་པས། རྒྱལ་པོས་དེ་རིང་ཡང་ཅི་ཡང་མི་



ཟེར་ཏོ། །རྔོན་པའི་བུའི་བསམ་པར། བུ་མོ་འདི་ཁུག་པར་དཀའ་
ཞིང་། གལ་ཏེ་ ཁུག་ན་ ཡང་ རྒྱལ་ པོའི་བཙུན་མོར་མ་གཏོགས།
དེ་ལ་དབང་རིས་གང་ཡང་མི་ཡོང་ན། འདི་འདྲའི་དཀའ་ལས་
དོན་ཆུང་སྙམ་ནས། རྒྱལ་པོ་ལ་འདི་སྐད་གསོལ་བ། ཀྱི་རྒྱལ་པོ་
སྙན་གསོན་དང་། །གངས་མེད་རི་བོ་མཐོ་གྱུར་ཀྱང་། ། སེང་གེ་་་
ཆགས་པའི་གནས་མ་ལགས། ། སྐྱེར་ཚེར་ཕུང་པོ་སྡུག་ལགས་་་་་་་
ཀྱང་། ། རྒྱ་སྟག་འགྱིང་བའི་གནས་མ་ལགས། །ནོར་མེད་རྒྱ་མཚོ་
གཏིང་ཟབ་ཀྱང་། །ཀླུ་རྒྱལ་ཆགས་པའི་གནས་མ་ལགས། །ནགས་
ཁྲོད་དབེན་པ་སྐྱིད་ན་ཡང་། ། རྒྱལ་པོ་བཞུགས་པའི་གནས་མ་་་་
ལགས། །མི་དབང་སྐྱོ་བར་མ་གྱུར་ཏམ། །ཞེས་ཞུས་པས། རྒྱལ་
པོས་བུ་མོ་དེ་ལ་ཡིད་ཆགས་པ་མ་གཏོགས། རྔོན་པའི་བུས་ཞུས་པ་
དེ་ལ་ལན་གཅིག་ཀྱང་མི་གསུང་བར་བཞུགས་སོ། །ཡང་སང་ཉིན་བུ་
མོ་དེ་སྔར་བཞིན་བྱུང་བ་ལ། རྒྱལ་པོའི་ཐུགས་དགོངས་ལ། ཁ་
སང་ནས་ཞི་བའི་སྒོ་ནས་གཏམ་ཇི་ལྟར་སྨྲས་ཀྱང་ལན་འཇལ་མ་་
བཏུབ། ད་ལན་དྲག་པོའི་སྒོ་ནས་གཏམ་གཅིག་སྨྲས་ན། བུད་
མེད་ཀྱི་རིགས་འདི་བླ་འདར་བས་གཏམ་ལན་གཅིག་འཇལ་སྲིད་
དམ་སྙམ་ནས་འདི་སྐད་གསུངས་སོ། །ན་ཆུང་སྒེག་མོའི་ཚུལ་འཆོས་
མཁན། །ལང་ཚོ་རྒྱས་་པའི་དྲེགས་ལྡན་མ། །ཞི་བའི་ལས་ལ་མི་
འདོད་ཅིང་། །སྙན་པའི་གཏམ་ལ་མི་དགའ་ན། །ང་ནི་སྟོབས་ལྡན་
དུས་མཐའི་རླུང་། །ཁྱོད་ནི་ཤེད་མེད་སྦྲང་མའི་བུ། །སྐད་ཅིག་ཉིད་
ལ་བསྐྱོད་པར་ངེས། །འཇིགས་སམ་མི་འཇིགས་བུ་མོ་སོམས། །ཞེས་
གསུངས་ པས། བུ་ མོ་ དེས་ བུམ་ པ་ ཆུས་ ཕྱེད་ ཁེངས་ ཙམ་ ལོ།
སྲོག་གཅོད་གཤེད་མ་མཐོང་བ་བཞིན་བྱས་ནས་བྲོས་སོང་ངོ༌། །དེ་
ནས་རྔོན་པའི་བུ་སླེབས་ཏེ་དེ་རིང་ཅི་ཟེར་ལགས་ཞུས་པས། རྒྱལ་



པོས་དེ་རིང་ཡང་ཅི་ཡང་མི་ཟེར་ཏོ། ། ཞེས་གསུངས་པས། ཡང་
རྔོན་པའི་བུས་འདི་སྐད་གསོལ་བ། ཀྱི་རྒྱལ་པོ་ཆེན་པོ་སྙན་གསོན་
དང་། །ཟས་ཀྱི་རོ་མཆོག་ལྕེ་ཡིས་མྱོང་། ། ཆུ་བོའི་གཏིང་ཚད་ཉ་
མོས་རྟོགས། །བུ་མོའི་ཕུ་ཐག་ཕྱིན་པས་ཆོད། ། གར་སོང་རྗེས་་་་་
སྙེགས་བདས་པ་དྲག །ཅེས་ཞུས་པས། རྒྱལ་པོས་དེ་བཞིན་་
འཐད་གསུངས་ཏེ་རྗེ་འབངས་གཉིས་བུ་མོ་གར་སོང་གི་རྟིང་བདས་
སོ། །དེར་གཞུ་འདོམ་ལྔ་བརྒྱ་ཙམ་ཕྱིན་པའི་ས་ན། ས་གཞི་ཐམས་
ཅད་ལག་མཐིལ་ལྟར་ཁོད་སྙོམས་པ། ཕྱོགས་མཚམས་རེ་རེའི་ཚད་
ལ་དཔག་ཚད་རེ་རེ་ཡོད་པ། དེ་དག་གི་མཐའ་སྐོར་ལ་ སྟར་ཁ་
དང་། ལི་དང༌། བལ་པོ་སེའུ་དང་། ཨ་མྲའི་སྡོང་པོ་དང་།
ཤིང་ཏོག་བི་སྟི་པ་ལ་དང་། སྐྱུ་རུ་ར་དང༌། གཡེར་ཤིང་སྡོང་པོ་
དང་། རྒུན་འབྲུམ་དང་། ཨ་རུ་རའི་སྡོང་པོ་ལ་སོགས་ཏེ། ཟ་
ཤིང་གི་ར་བ་རྣམས་ཀྱིས་ཁོ་ར་ཁོར་ཡུག་ཏུ་བསྐོར་བ། དེ་དག་གི་
ནང་རོལ་ན་ཝ་དང་། ལྕེ་སྤྱང་། གཅན་གཟན་ཁྲོ་བོ་རྣམས་་་
གདུག་པའི་སྐད་མི་སྒྲོག་ཅིང་། གླ་བ་དང་། ཤཱ་བ་དང་། རྒྱ་
དང་། ཁ་ཤ་དང༌། ར་རྒོད་དང་། དགོ་བ་དང་། རྣ་བ་ལ་
སོགས་པའི་རི་དྭགས་རྣམས་ནི་ཕན་ཚུན་གཅིག་ལ་གཅིག་གིས་རྩེད་
ཅིང་། བག་ཕེབས་པའི་ཚུལ་དུ་གནས་པ། རྨ་བྱ་དང༌། ཁུ་
བྱུག་དང་། ཁྲུང་ཁྲུང་དང༌། ངུར་པ་དང་། ཀ་ལ་པིང་ཀ་ལ་
སོགས་ པའི་བྱ་ རྣམས་ ཀྱིས་ སྙན་པའི་སྒྲ་ ཕུན་ སུམ་ ཚོགས་ པ་ སྒྲོག
ཨུཏྤལ་དང་། པདྨ་དང་། པདྨ་གེ་སར་ལ་སོགས་པའི་མེ་ཏོག་
དཀར་པོ་དང༌། དམར་པོ་དང༌། སྔོན་པོ་དང་། སེར་པོ་དང༌།
ལེ་ བརྒན་ རྣམས་ ཀྱིས་ ནི་ ས་ གཞི་ འབོལ་ ནུབ་ པ་ ཙམ་ གང༌ བ།
མཚམས་བཞིར་ཨ་ཀ་རུ་དང་། སེང་ལྡེང་དང༌། ཙན་དན་་་་
23



དཀར་དམར་ལ་སོགས་པའི་སྤོས་ཀྱི་ལྗོན་ཤིང་རྣམས་ཕུན་སུམ་་་་
ཚོགས་པ་དང་ལྡན་པ། དེ་དག་གི་དབུས་ན་ས་གཞི་གཞུ་འདོམ་
གང་ཙམ་གྱེན་དུ་འཕག་པོ་ན། ཡངས་པའི་རྡོ་ལེབ་ཟླ་བ་ལྟ་བུ་
འདུག་པ་དེའི་ངོས་རེ་རེ་ལ་གཞུ་འདོམ་གཉིས་གཉིས་ཡོད་པ་དེའི་
སྟེང་ན། འཇག་མའི་སྤྱིལ་བུ་གུར་ལྟར་ཕུབ་པ་ཕ་ཚད་ཚུན་ཆད་
འདུག་པ་ལ། གཅིག་ན་བྲམ་ཟེ་སྒོམ་ཆེན་ཞིག་སྒྲུབ་པ་མཛད་ནས་
བཞུགས། གཅིག་ན་བུ་མོ་དེ་སྒྲུབ་པ་མཛད་ཀྱིན་བཞུགས་པར།
རྗེ་འབངས་གཉིས་སྤྱིལ་བུའི་སྒོ་མདུན་དུ་སླེབས་པ་དང་། སྒོམ་
ཆེན་དང་བུ་མོ་གཉིས་ཡན་ལག་ལྔས་ཁྲུས་བྱས་ནས། འཇག་སྤྱིལ་
གྱི་ནང་དུ་རྩྭ་ཀུ་ཤའི་གདན་ལ། ལུས་རྣམ་སྣང་གི་ཚེས་བརྒྱད་ལྡན་
པའི་སྒོ་ནས། ཏིང་ངེ་འཛིན་ལ་སྙོམས་པར་བཞུགས་སོ། །དེ་ནས་
ཨ་བོ་རྔོན་པའི་བུ་ན་རེ། ཀྱི་རྒྱལ་པོ་ཆེན་པོ་སྙན་གསོན་དང་། །
ཞི་བའི་གཏམ་གྱིས་མི་གྲོལ་ན། །ཁོ་བོས་དྲག་པོའི་ལས་བྱས་ནས། །
རྒྱ་ཁྲུས་བྱི་འུ་ཁྱེར་བ་ལྟར། །སྐད་ཅིག་ཉིད་ལ་ཁྱེར་གྱུར་ན། །དེ་རུང་
ངམ་མི་རུང་ལྷ་ཡི་སྲས། ། ཞེས་ཞུས་པས། རྒྱལ་པོས་ཨ་བོ་རྔོན་
པའི་བུ་ལ། དེ་འདྲ་བསམ་དུ་ག་ལ་རུང༌། གཅིག་ཏུ་ཆོས་བྱེད་
པའི་གང་ཟག་ཡིན་པས་རྣམ་སྨིན་ཆེ། གཉིས་སུ་ཆོས་པ་དང་བན་
བོན་ཡིན་པས་རྒྱལ་སྲིད་ལ་གནོད། གསུམ་དུ་དོན་ཆེན་འདོད་ན་
ངང་རིང་གྱིས་ཟེར་བའི་དཔེ་བཞིན། ་ལྟོགས་ཀྱང་དམ་ཉམས་ཀྱི་
ཟས་མི་ཟ། འཁྱགས་ཀྱང་རེ་བ་ནག་པོའི་གོས་མི་གྱོན་བྱ་བ་ཡིན་
གསུངས།་རྔོན་པའི་བུས་ཞུས་པ། ཀྱི་རྒྱལ་པོ་ཆེན་པོ་སྙན་་་་་
གསོན་དང་། །ཆུ་བོའི་མཚན་ཉིད་ངས་མི་ལོན། །བ་གླིང་བརྒལ་
བས་རྒྱབ་མ་མཐོང་། །ངང་པས་བརྒལ་བས་སྡེར་མོ་ནུབ། །རྒྱལ་
པོའི་མཚན་ཉིད་ངས་མི་ལོན། ། ཕོ་བྲང་ནང་དུ་བཞུགས་ཙ་ན། །
24



འཇམ་པོའི་གདན་ལ་རྩུབ་སྐྱོན་མཛད། །མངར་མོའི་གསོལ་ཟས་མི་
བཞེས་པར། །ནགས་ཁྲོད་དབེན་པ་འདིར་བཞུགས་ནས། །སྤྲེ་་་་་་་
འུ་ཤིང་ལོའི་གདན་སྟེང་དུ། །ཤིང་ཏོག་འབྲས་བུའི་རོ་ལ་ཆགས། །
ཇི་ལྟར་ཡིན་ལགས་ལྷ་ཡི་སྲས། །ཞེས་ཞུས་པས། རྒྱལ་པོས་ཅི་ཡང་
མ་གསུངས་པར། དེ་ཡི་ནུབ་མོ་དེ་རུ་བཞུགས། སང་ཉི་མ་ཤར་
བ་དང་། བུ་མོ་དེ་ཆུ་ལེན་དུ་འོངས་པས། རྒྱལ་པོས་བུ་མོ་དེ་
བཟུང་ནས་འདི་སྐད་ཅེས་གསུངས་སོ། །བུ་མོ་གཟུགས་མཛེས་ཡིད་
འོང་མ། །ཅི་ཙམ་གླེང་མོ་དྲིས་ན་ཡང་། །གཏམ་ལན་སྟེར་དུ་ཅི་མ་
འཚལ། ། མིག་ཟུར་གཅིག་ཀྱང་མ་བལྟས་པས། །ད་ནི་རང་སྲོག་་
རང་གིས་དོར། །ཆོས་པའི་ལུགས་སུ་ཅང་འགྲོ་འམ། །ཞེས་གསུངས་
པས། བུ་ མོ་ལུས་ འདར་ ཞིང་ དངངས་ སྐྲག་ ལང་ བའི་ སྒོ་ནས།
རྒྱལ་པོ་ལ་འདི་སྐད་ཅེས་སྨྲས་སོ། །ཀྱི་རྒྱལ་པོ་ངའི་དོན་དུ་ལྕེབས་
པར་མ་ཐུག་སྟེ། ཁྱོད་ཀྱི་བཙུན་མོ་ང་ཡིས་མི་ཡོང་བས། དེ་ཡི་རྒྱུ་
མཚན་སྒོམ་ཆེན་ཡབ་ལ་ཞུས། ད་ལྟ་ཉིད་དུ་ཡབ་ལ་ཤིང་ཐོག་
འདྲེན་དུ་འགྲོ། དེ་དུས་རྒྱལ་པོ་རང་ཡང་ཤོག་ཅིག་ཟེར་ནས་སོང་།
དར་གཅིག་ནས་ཤིང་ཐོག་འཁར་གཞོང་གང་ཁྱེར་ཏེ་སྒོམ་ཆེན་ལ་
དྲངས་སོ། ། དེ་དུས་ རྒྱལ་པོས་ཀྱང་སྒོམ་ཆེན་ལ་ཕྱག་ལན་གསུམ་་
བཙལ་ཏེ། གསེར་གྱི་དོང་ཙེ་གཅིག་ཕུལ་ནས་མདུན་དུ་ཙོག་བུར་
འདུག་པས། སྒོམ་ཆེན་གྱིས་ཤིང་ཐོག་འཁར་གཞོང་གང་པོ་དེ་ཆ་
བཞིར་བགོས་ནས། ཆ་གཅིག་བླ་མ་དཀོན་མཆོག་ལ་བཛྲ་པཱུཙྪ་མེ་
གྷ་ཞེས་ཟེར་ནས་ཕུལ། ཆ་གཅིག་ཨ་ལ་ལ་ཧོ ཟེར་ནས་ཁོ་རང༌
གསོལ། ཆ་གཅིག་ཨོཾ་ཨཱཿ ཧཱུྃ་ཟེར་ནས་ཐོ་ཕྱི་ན་ཡོད་པའི་བྱ་དང་རི་
དྭགས་རྣམས་ལ་སྦྱིན། ཆ་གཅིག་པོ་ཐ་ར་ཐི་ཟེར་ནས་རྒྱལ་པོ་ལ་
གནང་བྱུང་བས། རྒྱལ་པོ་ན་རེ། ཁྱོད་ལ་ཞུ་རྒྱུ་གཅིག་ཡོད་པས།
25



དེ་བདག་ལ་གནང་ན་ཟ། མི་གནང་ན་མི་ཟ་ཞུས་པས། སྒོམ་
ཆེན་ན་རེ། ངའི་སྲོག་གི་བར་གཅོད་དུ་མི་འགྲོ་ན་རུང་གསུངས་
པས། རྒྱལ་པོ་ན་རེ། ང་ནི་གྲོང་ཁྱེར་སེམས་ཀྱི་བློ་གྲོས་ཀྱི་རྒྱལ་པོ་
ཟླ་བའི་དེད་དཔོན་གྱི་རྒྱལ་སྲས་ཆེ་བ་ཟླ་བའི་སེང་གེ་བྱ་བ་ཡིན།
བདག་ལ་ཁྱོད་ཀྱི་བུ་མོ་དེ་སྟེར་དགོས་ཞེས་ཞུས་པས། སྒོམ་ཆེན་
གྱིས་འདི་སྐད་གསུངས་སོ། །རྒྱལ་པོ་ཅི་ཟེར་རིགས་མཐོ་ཡང་། །ན་
སོ་གཞོན་པའི་སྐྱོན་བྱུང་འདུག ། འདི་ནི་བཙུན་མོ་འོས་མ་ཡིན། །
རྒྱལ་རྒྱུད་མིན་པས་ཁུངས་ཀྱང་ངན། །ནགས་ཁྲོད་དབེན་པ་འདིར་
བསྡད་ནས། །ཤིང་ཐོག་འཐུ་བ་མ་གཏོགས་པའི། །གཞན་ལས་གང་
ཡང་བྱས་པ་མེད། །སྐྱིད་ངན་དུད་འགྲོ་ཤྭ་མོའི་བུ། །རིགས་ངན་བུ་
མོ་འདི་ཡིས་ནི། །ཁྱོད་ཀྱི་རྒྱལ་སྲིད་ག་ལ་འཁྱོངས། །དེ་བས་རྒྱལ་པོ་
རང་གནས་བཞུད། །ཅེས་གསུངས་པས། རྒྱལ་པོ་ན་རེ། སྒོམ་
ཆེན་དེ་སྐད་མ་གསུངས་གསན་མཛོད་དང༌། ། ང་ནི་བུ་མོའི་བྱེད་
གཟུགས་མཛེས་པར་བལྟས། ། རིགས་རུས་ཆོ་འབྲང་ལྡན་པའི་་་་་
བཙུན་མོ་ཡང་། །ལྔ་བརྒྱ་ཡོད་ཀྱང་ཁོ་བོ་ཡིད་མ་ཚིམས། །ཁྱོད་ཀྱི་བུ་
མོ་སློང་དུ་འོང་བ་ཡིན། །མི་སྟེར་གསུངས་ན་ང་ཉིད་ལྕེབས་ཏེ་ཤི། །
ང་ཉིད་ཤི་ན་ང་ཡི་ཡབ་ཡུམ་དང༌། །གཅུང་པོ་ཟླ་བའི་གཞོན་ནུ་མྱ་
ངན་འཆི། ། དགེ་རྩར་སེམས་ཀྱི་བློ་གྲོས་ཐོག་དྲངས་པའི། ། གྲོང་
ཁྱེར་འབུམ་ཚོ་སུམ་ཅུ་སོ་དྲུག་གི ། མི་ཕྱུགས་ཐམས་ཅད་དགེ་རྩེར་
འདུས་དགོས་པས། །ཁྱད་པར་བློན་པོ་ཨ་བོ་ན་གེ་དང༌། །རྔོན་པའི་
བུ་ལ་སོགས་པ་སྡུག་བསྔལ་མནར། །བསམ་མི་ཁྱབ་པའི་སྡུག་བསྔལ་
ཡོད་པར་འདུག ། སྡུག་བསྔལ་ཀུན་གྱི་སྡིག་པའི་རྩ་བ་དེ། །ཁྱོད་ཀྱི་
བུ་མོས་ལན་པ་མེ་ལགས་སམ། །ཆོས་བྱེད་དམ་བཅའ་འགལ་དང་མི་
འགལ་དགོངས། །ཞེས་ཞུས་པས། སྒོམ་ཆེན་གྱིས་དེ་ཙམ་ལ་ཐུག་
26



ན་མ་བྱིན་དཀའ་མེད་ཡིན་འདུག ངའི་བུ་མོ་དེ་ནི་དཀོན་མཆོག་
གསུམ་ལ་སྐྱབས་སུ་སོང་བས་ནང་པའི་རྗེས་སུ་འབྲངས། ཁྱོད་ནི་
ལྷ་དབང་ཕྱུག་ཉིད་ལ་སྐྱབས་སུ་སོང་བས་ཕྱི་རོལ་པའི་རྗེས་སུ་་་་
འབྲངས། ཁྱོད་གཉིས་སྐྱབས་ཡུལ་སོ་སོར་སོང་བས་མངའ་ཐང་ལ་
དར་རྒྱས་དང་འཁོར་འབངས་ལ་བདེ་སྐྱིད་བྱུང་བ་ཤིན་ཏུ་དཀའ།
རྒྱལ་པོ་ཉིད་ཀྱང་དཀོན་མཆོག་ལ་སྐྱབས་སུ་སོང་ནས། དགེ་བ་
བཅུའི་ཁྲིམས་བཅའ་སྲུང་ནུས་སམ། དེ་བཞིན་ཁས་ལེན་ནུས་ན་
བུ་མོ་སྟེར་ཟེར་ཞིང་ཞལ་གྱིས་བཞེས་པས། རྒྱལ་པོས་ཀྱང་དེ་་་
བཞིན་བགྱི་ཞེས་ཁས་བླངས་ནས། སྒོམ་ཆེན་གྱི་དྲུང་དུ་སྐྱབས་
འགྲོ་སེམས་བསྐྱེད་ཀྱི་བསླབ་བྱ་དང་། ཚངས་པར་སྤྱོད་པའི་དགེ་
བསྙེན་གྱི་སྡོམ་ཡང་པ་དག་པར་ཞུས་སོ། ། འདི་ནས་བཟུང་སྟེ་ཕྱི་
རོལ་པའི་ལུགས་དེ་དོར་ནས་ནང་པའི་ལུགས་བཞིན་སྐྱོང་བ་ལོགས་
སོ། །དེ་ནས་བུ་མོ་དེ་ཡང་སྒོམ་ཆེན་གྱི་དྲུང་དུ་ཤོག་གསུངས་པས།
བུ་མོ་ཁྱོད་ང་ན་སོ་རྒས་པའི་ལུས་བརྟེན་སའི་འཁར་བ་མེད་ཐབས་
མེད་པ་ཞིག་ལགས་ཀྱང་། རྒྱལ་པོ་འདིའི་བཙུན་མོར་མི་འགྲོ་
དཀའ་མེད་ཡིན་པས། མ་ཕྱིན་ན་རྒྱལ་པོ་འདི་ལྕེབས་ནས་ཤི་བར་
ཐག་ཆོད་འདུག རྒྱལ་པོ་འདི་གྲོངས་ན་དེའི་མྱ་ངན་གྱིས་རྒྱལ་པོ་
ཡབ་ཡུམ་དང་ཉེ་འཁོར་ཐམས་ཅད་གྲོངས་པ་འདུག དེ་རྣམས་ཀྱི་
དགེ་རྩར་གྲོང་ཁྱེར་སེམས་ཀྱི་བློ་གྲོས་ཀྱིས་ཐོག་དྲངས་པའི་གྲོང་ཁྱེར་
འབུམ་ཚོ་སུམ་ཅུ་སོ་དྲུག་གི་མི་ཕྱུགས་ཐམས་ཅད་འདུས་དགོས་པར་
འདུག་པ་དང་། ཁྱད་པར་ཨ་བོ་ན་གེ་དང་རྔོན་པའི་བུ་གཉིས་མྱ་
ངན་གྱིས་གཟིར་བ་ལ་སོགས་པའི་སྡིག་པ་ཐམས་ཅད་ཀྱི་རྩ་བར་ཁྱོད་
འགྲོ་བས། ངེད་རང་ཆོས་པའི་འཛེམ་རྒྱུ་སྡིག་པ་ལས་མེད་པས་
ཅིས་ཀྱང་འགྲོ་བར་གྱིས། ཆོས་བྱེད་པའི་དོན་སེམས་ཅན་ལ་ཕན་
27



ཐོགས་དགོས་ པ་ཡིན་པས། རྒྱལ་པོ་དེའི་བཙུན་མོར་སོང་ནས་
འཁོར་འབངས་རྣམས་བུ་བཞིན་སྐྱོངས། ང་མི་རྒན་གྱི་ལུས་སྲོག་
སེམས་ཅན་གྱི་དོན་དུ་བསྔོས་པ་ཡིན། ད་ཁྱོད་ཀྱིས་ཀྱང་དེ་བཞིན་
དུ་གྱིས་ཞེས་གསུངས་པས། བུ་མོ་དེ་ཉིད་དེ་མ་ཐག་ཏུ་དྲན་མེད་
བརྒྱལ་སོང་ངོ་། །དེ་ནས་ཡབ་ཀྱིས་བུ་མོའི་སྙིང་ཁར་ཙན་དན་གྱི་ཆུ་
གཏོར་བས། བརྒྱལ་བ་ལས་སངས་པ་དང༌། ལངས་ནས་ཡན་
ལག་བདུན་པའི་ཕྱག་འཚལ་པུས་མོ་གཉིས་ས་ལ་བཙུགས། ལག་
གཉིས་ཐོལ་མོ་སྦྱར་ནས་འདི་སྐད་ཅེས་ཞུས་སོ། །ཅི་འདྲ་ཅི་གསུངས་
བླ་མ་རིན་པོ་ཆེ། །སེར་སྣ་མེད་པར་སྦྱིན་པ་ཐོངས་གསུངས་ནས། །
རྒྱལ་པོའི་ནོར་གྱིས་སེར་སྣར་བཀོད་ལགས་སམ། །ངོ་ལྐོག་མེད་པར་
ཚུལ་ཁྲིམས་བརྟེན་གསུངས་ནས། །འདོད་ཆགས་རྒྱལ་པོའི་ཆུང་་་
མར་སྟེར་ལགས་སམ། །གནོད་པའི་ལན་དུ་བཟོད་པ་སྒོམ་་་་་་་
གསུངས་ནས། །ཆགས་སྡིང་ཁུང་བུར་ཁོང་ཁྲོ་སྤེལ་ལགས་སམ། །
དགེ་བའི་ལས་ལ་བརྩོན་འགྲུས་བསྐྱེད་གསུངས་ནས། །སྐྱིད་ངན་ལེ་
ལོའི་འདམ་དུ་སྐྱུར་ལགས་སམ། །གཡེང་བ་མེད་པར་བསམ་གཏན་
སྒོམས་གསུངས་ནས། ། མང་པོའི་ཁྲོད་དུ་རྣམ་གཡེང་སྤེལ་ལགས་
སམ། །མ་རིག་མུན་སེལ་སྒྲོན་མེ་གཏོད་གསུངས་ནས། །གཏི་མུག་
མུན་པའི་ཁུང་བུར་བཅུག་ལགས་སམ། །ཁྱིམ་ལ་ཞེན་ན་ལྷ་ཆོས་མི་
ཡོང་གསུངས། །ཕོ་བྲང་ནང་དུ་བཙོན་ལ་འཇུག་ལགས་སམ། །ངན་
འགྲོའི་གནས་སུ་སྡུག་བསྔལ་མང་ཡོད་གསུངས། ། དམྱལ་བའི་་་་
གཏིང་རྡོར་ཁོ་མོ་སྐྱུར་ལུགས་སམ། །ཞེས་ཞུས་པས། ཡབ་སྒོམ་
ཆེན་གྱིས་འདི་སྐད་ཅེས་གསུངས་སོ། །བློ་ཆུང་རིག་པ་ཅན་མ་ཚུར་
ཉོན་དང་། །བསམོ་ཆུང་ཤེས་རབ་ཅན་མ་ཚུར་ཉོན་དང་། །ཐོས་
ཆུང་གོམས་འདྲིས་ཅན་མ་ཚུར་ཉོན་དང་། །དེ་དག་ཀུན་ལ་མི་རྒན་
28



ང་རང་མཁས། །འབྱོར་ལྡན་རྒྱལ་པོའི་དཀོར་མཛོད་ནས། །སྦྱིན་པ་
རང་གིས་བཏང་བས་ཆོག །ཚུལ་ཁྲིམས་སྤངས་པའི་རང་ལུས་ལ། །
ཚུལ་ཁྲིམས་ཡིད་ཀྱིས་བསྲུང་བས་ཆོག ། སྐྱིད་ལུག་ལས་ལ་ངན་ན་
ཡང་། །དགེ་བའི་ཕྱོགས་སུ་སྤྲོ་བས་ཆོག །གཉེན་གྱི་བརྩེ་དུང་མ་
བྱུང་ཡང༌། །བཟོད་པ་དགྲ་ལ་སྒོམ་པས་ཆོག །བསམ་གཏན་སྒོམ་
པའི་གནས་མེད་ན། ། སེམས་ལ་ སེམས་ཀྱིས་བལྟས་པས་ཆོག །
བལྟས་པས་མཐོང་བར་མ་གྱུར་ན། །མ་མཐོང་བར་དུ་བལྟས་པས་
ཆོག ། བལྟ་བྱ་ལྟ་བྱེད་བྲལ་བ་དེ། ། སྒོམ་ཆེན་ང་ཡི་དགོངས་པ་
ཡིན། །འདོད་པ་འདི་ལས་བདེ་གཤེགས་པད་སྡོང་འཁྲུངས། ། ཕོ་
བྲང་ནང་གི་འགྲོ་དྲུག་བུ་བཞིན་སྐྱོངས། །སྡུག་བསྔལ་སྣ་ཚོགས་ཐོག་
ཏུ་བྱུང་བའི་ཚེ། །གཞན་གྱི་སྡུག་བསྔལ་འཁུར་དུ་ཁུར་བས་ཆོག །
འཁུར་འོས་འཁུར་བའི་སྡུག་ཡུས་བྱས་པ་མེད། །དགེ་བ་ཅི་བྱས་རང་
གཞན་དོན་དུ་བསྔོ། །ཞེས་གསུངས་པས། བུ་མོ་ན་རེ། ཡབ་ཀྱི་
བཀའ་བཅག་པར་མི་རིགས་ཏེ། ཅིས་ཀྱང་འགྲོ་དགོས་ན། རྒྱལ་
པོས་ང་ལོ་གསུམ་བར་དུ་ཡབ་ཀྱི་ཞབས་ཏོག་ལ་ཞོག་ཅེས་ཞུས་པས།
རྒྱལ་པོས་ངས་ནི་ཞག་གཅིག་ཀྱང་ཞོག་རྒྱུ་མིན་ཟེར་བས། འོ་ན་ཟླ་
བ་གསུམ་ཅིས་ཀྱང་ཞོག་ཅེས་ཞུས་པས། དེ་ཡང་མི་གནང་བས།
ཡབ་སྒོམ་ཆེན་གྱིས་རྒྱལ་པོ་ལ་གསུངས་པ། བུ་མོའི་བསམ་པ་་་
རྫོགས་པའི་ཕྱིར་ངའི་ངོ་ལ་བལྟས་ཏེ་ཞག་གསུམ་ཞོག དེ་ནས་
སོང་གསུངས་པས། རྒྱལ་པོས་དེ་བཞིན་གྱིས་ཟེར་ཞག་གསུམ་སྒོམ་
ཆེན་གྱི་དྲུང་དུ་བསྡད་པས། རྒྱལ་པོ་ནི་ཞག་གསུམ་པོ་དེ་ལ་ལོ་
གསུམ་ཙམ་གྱི་ཡུན་བྱུང་། མཚན་མོ་སྙིང་བྲ་བོ་བརྔོ་བ་བཞིན་བྱུང༌།
དེ་དུས་ཡབ་སྒོམ་ཆེན་གྱིས་བུ་མོ་ལ་དགེ་བ་བཅུ་དང་མི་དགེ་བ་་་
བཅུའི་སྒོ་ནས་ཆོས་དང་འདྲེས་པའི་བསླབ་བྱ་དང༌། སྐྱེ་བོ་འཇིག་



རྟེན་པ་ལ་ཕན་པའི་བསླབ་བྱ་བསམ་གྱིས་མི་ཁྱབ་པ་གསུངས་ཤིང་།
ཁྱད་པར་སྒོམ་ཆེན་རང་གི་ཐུགས་དམ་མུ་ཏིག་གི་ཕྲེང་བ་བརྒྱ་རྩ་
གཅིག་ཡོད་པ་དེ་བུ་མོ་ལ་གནང་ནས་ན་རེ། བུ་མོ་སྙིགས་མའི་དུས་
ཀྱི་མི་རྣམས་ནི་དབྱེན་དང་ཕྲ་མ་ལ་དགའ། ནག་པོའི་ཕྱོགས་ཀྱི་
བདུད་དང་། འགོང་པོ་པེ་ཧར་རྣམས་ནི་མཐུ་རྩལ་ཆེ། ཁྱོད་
བུད་མེད་ཀྱི་རིགས་ཁ་མང་ཞིང༌། ཀླད་པ་ཆུང་བས་བར་ཆད་་་
འབྱུང༌ ཉེན་ ཡོད་ པས། སྲུང༌ བ་ འདི་ དང༌ མ་ བྲལ་ བར་ གྱིས་
འདི་དང་མ་བྲལ་ན་མི་དང་མི་མ་ཡིན་པ་གང་གིས་ཀྱང་གླགས་རྙེད་
པར་མི་འགྱུར་རོ། །འདི་སུ་ལའང་མ་སྟོན་ཅིག སྙིང་ཉེ་བའི་རྒྱལ་
པོ་ལའང་མ་སྟོན་ཅིག ཤ་ཁྲག་ནས་ཆད་པའི་བུ་དང་བུ་མོ་ལའང་
མ་སྟོན་ཅིག་གསུངས་ནས་དབང་དང་བྱིན་རླབས་མཛད་དེ་གནང་
ངོ༌། །དེ་ནས་ཞག་གསུམ་སོང་བ་དང༌། རྒྱལ་པོ་བཙུན་མོ་འཁོར་
དང༌ བཅས་ པ་ གྲོང་ཁྱེར་ སེམས་ ཀྱི་ བློ་གྲོས་ ཕྱོགས་ ལ་ བྱོན་ པས།
ཡབ་སྒོམ་ཆེན་གྱིས་ཀྱང་སྐྱེལ་མར་གཞུ་འདོམ་ལྔ་བརྒྱ་ཙམ་གྱི་སར་་
བྱོན། བུ་མོས་ཀྱང་སྒོམ་ཆེན་ལ་གོམ་པ་བདུན་བདུན་ལ་ཕྱི་ཕྱག་
བདུན་བདུན་བཙལ་ནས་བུ་མོས་ཡབ་ལ་འདི་སྐད་ཅེས་གསོལ་བ།
ཀྱི། སྲིད་གསུམ་གྱི་འདྲེན་པ་དཀོན་མཆོག་གསུམ། །ཁམས་་་་་་
གསུམ་གྱི་མགོན་པོ་སྤྱན་རས་གཟིགས། །སྐུ་གསུམ་གྱི་མངའ་བདག་
བླ་མ་ལ། །སྒོ་གསུམ་གྱི་སྒོ་ནས་གུས་པས་འདུད། །གནས་གསུམ་གྱི་
འགྲོ་དྲུག་སེམས་ཅན་ལ། ། དུག་གསུམ་གྱི་ནད་ཀྱིས་གདུང་བའི་་་
ཚེ། །བསླབ་གསུམ་གྱི་སྨན་པ་མཛད་པ་དང་། །དུས་གསུམ་གྱི་དུས་
སུ་བུ་མོ་ལ། །སྐྱབས་གསུམ་གྱི་བྱིན་གྱིས་རླབས་ཏུ་གསོལ། །ཞེས་
གསོལ་བ་བཏབ་པས། བླ་མས་དེ་བཞིན་གྱིས་གསུངས་ནས་མེ་
ཏོག་ཕུར་མ་སྙིམ་པ་གང་ཕྱག་ཏུ་བསྣམས་ནས། ཁོང་རྣམས་ལ་



གཏོར་ཞིང་འདི་སྐད་ཅེས་གསུངས་སོ། ། དཀོན་མཆོག་རིན་ཆེན་
གསུམ་གྱི་བདེན་པ་དང་། །བདེ་གཤེགས་ཚོགས་གཉིས་རྫོགས་པའི་
བདེན་པ་དང༌། །ལས་འབྲས་བསླུ་བ་མེད་པའི་བདེན་པ་དང་། །
ཆོས་ཉིད་འགྱུར་བ་མེད་པའི་བདེན་པ་དང༌། །དྲང་སྲོང་བདེན་པར་
སྨྲ་བའི་བདེན་པ་དང་། །བདག་གི་ལྷག་བསམ་དག་པའི་མཐུ་སྟོབས་
ཀྱིས། ། རྒྱལ་པོས་རྒྱལ་སྲིད་ཆོས་བཞིན་སྐྱོང་བ་དང་། །འཁོར་་་
འབངས་རྣམས་ལ་བདེ་སྐྱིད་འབྱུང་བ་དང༌། །བུ་མོའི་བསམ་པ་་་
མཐའ་རུ་འཁྱོལ་བར་ཤོག །དགེ་བ་མཐའ་དག་ཡོངས་སུ་འགྲུབ་པ་
དང༌། །ཐར་པའི་ལམ་སྣ་ཟིན་པའི་བཀྲ་ཤིས་ཤོག ། བཀྲ་ཤིས་ཆེན་
པོའི་བཀྲ་ཤིས་འདི་ལ་སྩོལ། །འགྱུར་མེད་ཆོས་ཀྱི་བཀྲ་ཤིས་ཀུན་ཏུ་
སྩོལ། ། བསམ་པ་ཆོས་བཞིན་འགྲུབ་པའི་བཀྲ་ཤིས་ཤོག །ཅེས་
གསུངས་པས། ཁོང་རྣམས་ཀྱིས་སྒོམ་ཆེན་ལ་ཕྱག་འཚལ་ཞིང་་་
ཞབས་སྤྱི་བོར་བླངས་ནས་གསུངས་པའི་ཞལ་གདམས་རྣམས་སེམས་
ལ་བཅངས་ཏེ་གྲོང་ཁྱེར་སེམས་ཀྱི་བློ་གྲོས་ཕྱོགས་སུ་བཞུད་དོ། །བུ་
མོའི་སྙིང་ནགས་ཚལ་དུ་ལུས་པ་ལྟར་ཡབ་ལ་སེམས་འཁྲེང་བའི་མོད་
ནས་ཕྱི་ཕྱག་བདུན་བདུན་དང་བསྟོད་པ་ཤོ་ལོ་ཀ་རེ་རེ་མཛད་དེ་བྱོན་
ནོ། ། དེའི་དུས་སུ་སྒོམ་ཆེན་ཉིད་ཀྱང་བུ་མོ་ སོང་བ་ནས་ཐུགས་་་་
འཁྲེང་སྟེ་ཤིང་སྡོང་སྐམ་པོ་གཅིག་གི་རྩེར་འཛེགས་ནས་ཁོང་རྣམས་
ཀྱི་རྗེས་ལ་གཟིགས་པས། ཐུགས་འཁྲེང་བའི་ཤུགས་ཀྱིས་སྤྱན་ཆབ་
མང་པོ་བསིལ་ཞིང་། ཁྱད་པར་སྐུ་ན་བགྲེས་པའི་སྟོབས་ཀྱིས་རླུང་
དང་ཐུགས་སྐྱོ་བ་གཉིས་བསྡོམས་ཏེ་ཤིང་རྩེ་ནས་ལྷུང་སྟེ་གྲོངས་སོ། །
དེའི་དུས་ཕྱོགས་རྣམས་འཇའ་དང་འོད་ཀྱིས་ཁེངས། རོལ་མོའི་སྒྲ་
དང་མེ་ཏོག་གི་ཆར་བབས། ས་རྣམས་རབ་ཏུ་གཡོས། ཁྱད་
པར་སྤུར་གདུང་ལ་སྐུ་དང་རིང་བསྲེལ་དཔག་ཏུ་མེད་པ་འཁྲུངས་
31



སོ། །དེ་རྣམས་ཀྱི་ནང་ནས་ཐུགས་རྗེ་ཆེན་པོའི་སྐུ་ཚོན་གང་ང་་་་
གཅིག་དང་རིང་བསྲེལ་མ་གྷ་ཏའི་བྲེ་གང་འདུག་པ་ཕལ་ཆེར་ལྷ་ཡུལ་
དུ་གདན་དྲངས་སོ། །དེའི་དུས་གྲོང་ཁྱེར་སེམས་ཀྱི་བློ་གྲོས་ཀྱི་རྒྱལ་
པོ་ཟླ་བའི་དེད་དཔོན་རྗེ་འབངས་ཀུན། སྲས་ཆེ་བ་ཟླ་བའི་སེང་གེ་
རྔོན་པའི་བུ་དང་བཅས་སྟོར་བའི་མྱ་ངན་གྱིས་ཕོ་བྲང་གི་སྟེང་དུ་བྱ་
ཚང་ཆགས། འོག་ཏུ་བྱི་ཚང་ཆགས། མགོ་ལ་ཤིག་ཚང་ཆགས།
འཚོ་བ་ཡང་མི་གསོལ་བར་གྲོངས་ལ་ཁད་དུ་ཐུག་སྟེ། ཨ་བོ་ན་གེས་
ཐོག་དྲངས་པའི་བློན་པོ་རིག་པ་ཅན་བརྒྱ་ཕྲག་ལ། འཁོར་དམག་
འབུམ་ཕྲག་དང་བཅས་ནས་ཕྱོགས་དང་ཕྱོགས་མཚམས་སུ་རྒྱལ་པོ་
དཔོན་གཡོག་བཙལ་བས་རྙེད་པར་མ་གྱུར། གར་སོང་གི་རྗེས་
ཀྱང་རྩེད་མ་ཆོད། འདིར་འདུག་གི་གཏམ་ཡང་མ་ཐོས་པས་་་་
ཐམས་ཅད་མྱ་ངན་གྱི་ཁུང་བུར་ཚུད་དོ། །ཁྱད་པར་བློན་པོ་ཨ་བོ་ན་
གེ་དེ་ཉིད་རྒྱལ་པོ་ལ་སེམས་བརྩེ་ཞིང༌། རྒྱལ་པོས་ཀྱང་སྙིང་གི་ཟེའུ་
འབྲུ་ལྟར་ཡོད་པས་ཁོ་བོ་རྒྱལ་པོ་དྲན་པའི་ཤུགས་ཀྱིས་བློན་པོ་གཞན་
རྣམས་ལ་འདི་སྐད་ཅེས་སྨྲས་སོ། །ཀྱེ་མ་ཀྱི་ཧུད་སྐྱབས་གནས་དཀོན་
མཆོག་གསུམ། ། སྐྱབས་རྗེ་འགྲན་ཟླ་མེད་པ་ལྷ་ཡི་སྲས། །བདག་་
ཅག་འཁོར་འབངས་ཀུན་གྱི་སྐྱབས་གཅིག་པུ། ། གླིང་བཞི་མུན་པ་
སེལ་བའི་ཟླ་བ་ཁྱོད། །སྲིད་པ་དགུང་སྔོན་དབྱིངས་སུ་མི་བཞུགས་
པར། །མི་རྟག་འཆི་བདག་བདུད་པོས་མ་ཁྱེར་རམ། །གངས་སྟོད་
སྡེར་ཆགས་རྒྱལ་པོ་སེང་གེ་ཁྱོད། །བསིལ་བྱེད་གངས་སྟོད་མཐོན་
པོར་མ་བཞུགས་པར། །གཡོན་ཅན་རི་བོང་ལག་རྡོ་མི་ཕོག་གམ། །
ང་ནི་བསམ་ཞིང་བསམ་ཞིང་རྒྱལ་པོ་དྲན། །འདབ་ཆགས་སྒོ་ང་་་
བཞིན་དུ་རྒྱལ་པོ་དྲན། །ཉ་མོ་ཆུ་བྲལ་བཞིན་དུ་རྒྱལ་པོ་དྲན། །རྔ་
མོང་བེའུ་སྟོར་བཞིན་དུ་རྒྱལ་པོ་དྲན། ། དྲན་པས་མི་བཟོད་སྙིང་གི་
32



ཟེའུ་འབྲུ་སྐྱོ། ། ཤིན་ཏུ་སྐྱོ་བས་ཁོ་བོ་འགྲོ་མི་འདོད། ། ཁྱེད་རྣམས་
འཁོར་བཅས་རང་སར་ལོག་བྱོན་ནས། །རྗེ་ཡི་ཞབས་ཏོག་འབངས་
ཀྱིས་སྐྱོང་དར་མཛོད། །ཅེས་སྨྲས་པས་ཁོང་རྣམས་རང་སར་ལོག་གོ།
དེ་ནས་ཨ་བོ་ན་གེ་གྲོགས་མེད་གཅིག་པུར་ནགས་སྡུག་པོ་ཞིག་གི་ནང་
དུ། ངའི་རྒྱལ་པོ། ངའི་རྒྱལ་པོ་ཟེར་ཞིང་སྨྲེ་སྔགས་ཀྱི་སྐད་རྒྱུང་
བསྲིངས་པས།། ལུས་སྟོབས་ཞན་པར་གྱུར་ནས་ཁ་སྣ་བསྐམས་་་
ཤིང་། མིག་གི་དབང་པོ་ཉམས་ཏེ་སྡུག་བསྔལ་བཟོད་གླགས་མེད་
པ་ཞིག་བྱུང་ནས། དེ་འདྲའི་སྡུག་བསྔལ་ཁུར་བ་ལས། ཚེའི་
འདུ་བྱེད་བཏང་ན་ཅི་མ་རུང་སྙམ་ནས། ཤིང་སྡོང་སྐམ་པོ་གཅིག་
གི་སྟེང་ལ་འཛེགས་ནས་ཐག་པ་སྐེ་ལ་བརྒྱབ་སྟེ་ལྕེབས་པའི་གྲབས་
བྱེད་དུས། ནགས་གསེབ་ནས་མི་མེད་པའི་སྐད་སྒྲ་ཞིག་དི་རི་རི་
ཐོས་པ་ནས། ཀྱི་ཧུད་ཀྱི་ཧུད་ཅེས་པའི་སྐད་ལན་གསུམ་བརྗོད་
པས། དེ་མ་ཐག་ཏུ་རྔོན་པའི་བུ་མདུན་དུ་རྒྱུག་བྱུང་བས། ཁྱོད་
ནི་ལྷའམ་ཀླུའམ་གནོད་སྦྱིན་མི་འམ་ཅི། །བདག་གི་ཡིད་འོང་རྒྱལ་པོ་
མ་མཐོང་ངམ། །བདག་གི་ཡིད་འོང་རྒྱལ་པོ་མ་མཐོང་ན། །རང་
སྲོག་དོར་བའི་བར་དུ་མ་འདུག་ཅིག །ཅེས་སྨྲས་པ་དང་། དེ་
ནས་རྔོན་པའི་བུས་ལག་ནས་བཟུང་སྟེ། ཨ་བོ་ན་གེ་དེ་ལྟར་མ་བྱེད་
ཅིག རྒྱལ་པོ་བཙུན་མོ་དང་བཅས་པ་བྱོན་གྱིན་ཡོད་ཅེས་སྨྲས་
པས། ཨ་བོ་ན་གེས་དགའ་དྲགས་ན་ངུ་འགྲོ་ཟེར་བ་ལྟར་ཤིང་རྩེ་
ནས་བཞུད་དེ་ངུས་པས། མིག་ཁྲ་ཡལ་ལེར་ཏེ་དྲན་པ་གསོས་སོ། །
དེ་ནས་ཨ་བོ་ན་གེས་རྔོན་པའི་བུ་ལ། ད་ཁྱོད་གྲོང་ཁྱེར་སེམས་ཀྱི་
བློ་གྲོས་སུ་སོང་ལ་ཡབ་ཡུམ་རྗེ་འབངས་རྣམས་ཀྱི་མྱ་ངན་དང་སྡུག་
བསྔལ་སེལ་ནས། བཀྲ་ཤིས་མངའ་གསོལ་དང་དགའ་སྟོན་གྱི་
གྲབས་གྱིས་ཟེར་བའི་བརྡ་འབྱོར་བ་ལ་སོང་ཞིག ངས་རྒྱལ་པོ་
33



ice
is
དང་བཙུན་མོའི་ཞབས་ཕྱི་བྱེད་འོང་གྱིས་ཞེས་སྨྲས་སོ། །དེ་ནས་རྔོན་
པའི་བུས་ཀྱང་དེ་བཞིན་བྱེད་ཟེར་སོང་ནས་གྲོང་ཁྱེར་སུམ་མདོ་དང་
བཞི་མདོ་རྣམས་སུ་གདུགས་དང་རྒྱལ་མཚན་དང་། བ་དན་དང་།
དར་དཔྱངས་ལྷབ་ལྷུབ། ལྡ་ལྡི། དར་པོ་ཆེ་དང༌། ཕྱེ་མ་ཕུར་
མ་ལ་སོགས་པ་རྣམས་ཀྱིས་ལེགས་པར་བརྒྱན་ཅིང༌། ཨ་ག་རུ་དང་།
སྤོས་དང་། ཙན་དན་སིང་ཧ་ལ་སོགས་པའི་ཆག་ཆག་ལེགས་པར་
བཏབ། བུ་དང་བུ་མོ་མཛེས་ཤིང་ཡིད་དུ་འོང་བ་རྣམས་ཀྱིས་གླུ་
གར་དང་རོལ་མོའི་སྒྲ་དཔག་ཏུ་མེད་པས་རྩེ་ཞིང་འཕྱོ་བ། བཀྲ་
ཤིས་རྫས་བརྒྱད་དང་རྒྱལ་སྲིད་སྣ་བདུན་ལ་སོགས་པ་རྣམས་ཀྱིས་
བསུས་ཏེ། བྲམ་ཟེ་མ་གཟུགས་ཀྱི་ཉི་མ་རྒྱལ་པོ་ཟླ་བའི་སེང་གེའི་
བཙུན་མོར་མངའ་གསོལ་ལོ། །དེ་མ་ཐག་ཏུ་འདབ་ཆགས་ཀ་ལ་པིང་
ཀ་ལ་སོགས་པའི་བྱ་རྣམས་ཀྱང་སྐད་སྙན་པར་སྒྲོགས། ཤིང་ལྗོན་
པ་རྣམས་ཀྱང་འབྲས་བུ་ཕུན་སུམ་ཚོགས་པ་སྨིན། མེ་ཏོག་གསར་
པ་རྣམས་དུས་གཅིག་ལ་ཁ་ཕྱེ། འབྲུ་རྣམས་ཀྱང་ཕལ་ཆེར་ས་བོན་
མ་བཏབ་ཀྱང་སྨིན་པ་ལ་སོགས་པའི་ལྟས་ཕུན་སུམ་ཚོགས་པས་་་་
ཕྱོགས་ཐམས་ཅད་ཁྱབ་པར་གྱུར་ཏོ། །འཁོར་འབངས་ཐམས་ཅད་
བདེ་སྐྱིད་ཀྱི་དཔལ་ཕུན་སུམ་ཚོགས་པར་ལོངས་སྤྱོད་པར་གྱུར་ཏོ། །
འདི་ཡན་ཆད་གཟུགས་ཀྱི་ཉི་མ་རྒྱལ་པོའི་ཕོ་བྲང་དུ་གདན་འདྲེན་
པའི་ལེའུ་ལགས་སོ། ། ། །
ད་ཡིད་མཐུན་པའི་བར་དུ་དབྱེན་བཅུག་སྟེ་ཕྲལ་བའི་ལེའུ་
འཆད་པ་ལ། དེ་ནས་རྒྱལ་པོ་ཟླ་བའི་སེང་གེས་དགེ་བ་བཅུ་ལ་
བརྟེན་ནས་རྒྱལ་ཁྲིམས་འཆད་པའི་ཕྱིར། མངའ་འོག་གི་རྒྱལ་ཕྲན་
རྣམས་ལ། ཕོ་ཉ་བཏང་ཞིང་ཁྲིམས་ཀྱི་རྔ་བོ་ཆེ་དེ་ས་གཞིའི་མཐིལ་
ལ་བརྡུང་། ཁྲིམས་ ཀྱི་དར་པོ་ ཆེ་ ནམ་ མཁའི་མཐོངས་ལ་ཕྱར།
34



ཁྲིམས་ཀྱི་དུང་པོ་ཆེ་དེ་བར་སྣང་གི་ཁམས་སུ་བུད་ནས། བཀའ་
བློན་འབངས་འཁོར་རྣམས་འདུས་ཏེ་བཟའ་བཏུང་དང་རྒྱན་གོས་ཀྱི་
ལོངས་སྤྱོད་ཕུན་སུམ་ཚོགས་པས་ཚིམས་པར་བྱས་ཏེ། དུས་འདི་
ནས་བཟུང་སྟེ་རྒྱལ་ཁྲིམས་ནི་མངའ་འོག་གི་ཆར་གཏོགས་པ་རྣམས་
ལ། ལུས་ཀྱི་སྒོ་ནས་སྲོག་གཅོད་པ་མ་བྱིན་པར་ལེན་པ། འདོད་
པས་ལོག་པར་སྤྱོད་པ་རྣམས་སྤངས་ཏེ། རྟག་ཏུ་དཀོན་མཆོག་
གསུམ་ལ་ཕྱག་དང་སྐོར་བ་བྱ་ཞིང༌། བདེ་བར་གཤེགས་པའི་སྐུ་
གསུང་ཐུགས་དང་གཙུག་ལག་ཁང་བཞེངས་པ་ལ་འབད་པར་གྱིས།
འདི་ལ་འགལ་བ་བྱུང་ན། མིག་བཏོན་པ་དང་། སྐྱིད་པ་བྲེགས་
པའི་ཆད་པ་གཅོད་པས། དེ་བཞིན་དུ་གོ་བར་གྱིས། ངག་གི་སྒོ་
ནས་ རྫུན་ ཕྲ་ མ་ ཚིག་ རྩུབ། ངག་ འཁྱལ་ བ་ རྣམས་ སྤངས་ ཏེ།
རྟག་ཏུ་གསུང་རབ་ཀློག་པ་དང་། ཁ་འདོན་ལ་འབད་ཅིང་ཁྱད་
པར་ཡི་གེ་དྲུག་མ་བཟླ་བ་གལ་ཆེ། ཁྲིམས་འདི་ལས་འགལ་ན་ཁ་
བྲེགས་པ་དང་ལྕེ་གཅོད་པ་དང༌། མིག་འདོན་པ་ལ་སོགས་པའི་
ནག་ཉེས་འབེབས་པས། དེ་བཞིན་དུ་གོ་བར་གྱིས། ཡིད་ཀྱི་སྒོ་
ནས་གནག་སེམས་གནོད་སེམས་ལོག་པའི་ལྟ་བ་རྣམས་སྤངས་ཏེ།
རྟག་ཏུ་ཚད་མེད་བཞིའི་སྒོ་ནས་བྱང་ཆུབ་ཀྱི་སེམས་བསྐྱེད་པར་གྱིས།
ཁྲིམས་འདི་ལས་འགལ་ན་སྲོག་གཅོད་པ་དང་། ཡུལ་མཐའ་མེད་
དུ་སྤྲུགས་པ་དང་། བྱི་རྒྱུག་པ་ལ་སྣ་གཅོད་པ་དང༌། རྐུན་མ་
བྱས་ན་དོ་དང་བརྒྱུད་འཇལ་བར་བྱེད་པ་དང་། མཛའ་བའི་བར་
དུ་དབྱེན་བཅུག་ན། ཡན་ལག་བཅད་པ་ལ་སོགས་པའི་ཁྲིམས་
ཆད་བརྒྱ་རྩ་གཅིག་གིས་སྒོ་ནས། མངའ་ཞབས་རྣམས་འཐབ་རྩོད་
དང་། འཁྲུག་སློང་མེད་པར་བྱས་ཏེ། བདེ་སྐྱིད་དཔལ་འབྱོར་
གྱིས་ཁྱབ་པར་བྱས་སོ། །གཙུག་ལག་ཁང་དང་བདེ་གཤེགས་སྐུ་་་
བ



གསུང་ཐུགས་རྟེན་མང་པོ་བཞེངས་ཤིང་། དགེ་འདུན་ལ་ཞབས་
ཏོག ངན་སློང་ལ་སྦྱིན་གཏོང་སོགས་མཛད་པ་ཕུན་སུམ་ཚོགས་
པའི་སྒོ་ནས། སངས་རྒྱས་བསྟན་པའི་བྱ་བ་མང་རབ་མཛད་་་་
ནའང་། ཉོན་མོངས་པའི་བདུད་ཕམ་པར་མ་བྱས་པས། ཁྱད་
པར་སྐུ་ཚེ་སྟོད་ལ་ཕྱི་རོལ་མུ་སྟེགས་པའི་ལྷ་དབང་ཕྱུག་ཉིད་ལ་སྐྱབས་
སུ་སོང་བ་ནས། སྲོག་ཆགས་སྟོང་ཕྲག་མང་པོའི་ཤ་ཁྲག་གི་མཆོད་
སྦྱིན་མཛད་པའི་ལས་ཀྱི་འབྲས་བུས་རྣམ་སྨིན་རྣམས་སྐུ་ཚེ་འདི་ལ་
སྨིན་ཏེ། དེ་ཡང་འདི་ལྟར་རོ། །ཆོས་སྐྱོང་བའི་རྒྱལ་པོ་ཟླ་བའི་
སེང་གེ་དང་བྲམ་ཟེ་གཟུགས་ཀྱི་ཉི་མ་གཉིས་གསེར་ཁྲི་དང་། གཡུ་
ཁྲིའི་སྟེང་ན། ཕན་ཚུན་ཆོས་དང་འདྲེས་པའི་གསུང་གླེང་གནང་
རེས་དང༌། ཟག་མེད་བདེ་བ་བསྐྱེད་པའི་སྐྱེམས་ལ་གསོལ་རེས་
མཛད་ ཅིང་ བཞུགས་ པའི་ དུས་ སུ་ ཕན་ཚུན་འོད་ཟེར་འཕྲོས་ཏེ།
རྒྱལ་པོའི་མདངས་བཙུན་མོར་ཕོག བཙུན་མོའི་མདངས་རྒྱལ་་
པོར་ ཕོག་ སྟེ། ཕོ་ བྲང་ ཡང་ ཕྱི་ནས་བལྟས་ ན་ ནང༌ གསལ་ བ།
ནང་ནས་བལྟས་ན་ཕྱི་གསལ་བ། ཤེལ་གྱི་ཁང་པ་ལྟ་བུར་གྱུར་་
ཏོ། །དེའི་དུས་སུ་རྒྱལ་པོ་ཡང་གཟུགས་ཀྱི་ཉི་མ་ལ་ཡིད་ཆགས་པའི་
དབང་གིས། རིགས་ངན་གྱི་བུ་མོས་ཐོག་དྲངས་པའི་བཙུན་མོ་ལྔ་
བརྒྱ་པོ་སྤྱན་སྔར་འོངས་ཀྱང་སྤྱན་ཟུར་ཙམ་ཡང་མ་གཟིགས་པས།
ཁོང་རྣམས་མྱ་ངན་གྱི་ཁུང་བུར་ཚུད་དོ། །ལྷག་པར་རིགས་ངན་གྱི་
བུ་མོ་དེ་སྙིང་ཁྲས་ཁྱེར་བ་བཞིན་དུ་སོང་བས། རིགས་ངན་གྱི་བུ་མོ་
དེར་གཟུགས་ཀྱི་ཉི་མའི་ཤ་རྗེན་པར་ཟོས་ཀྱང་ནུས་པའི་གན་དེ་་
བཟང་མོ་ཟེར་བ་ཞིག་ཡོད་པ་མིག་འཕྲུལ་དང་སྒྱུ་མ་ཤེས་པ། མཐུ་
དང༌ རྫུ་ འཕྲུལ་ ཆེ་ བ། རྫས་ ངན་ དང༌ སྔགས་ ལ་ མཁས་ པ།
བསམ་ རྒྱུ་ མི་ དགེ་ བ་ མིན་ པ་ མི་ བྱེད་ པ་ དེ་ འོངས་ ནས། ཀྱི།
36



བཙུན་མོ་འཁོར་མེད་གཅིག་པུར་བཞུགས་པ། ཐུགས་ཕམ་པར་མ་
གྱུར་ཏམ། འཕྲལ་གྱི་འཕྲིན་ལས་དང་ཉེ་འཁོར་གྱི་ལས་རྣམས་
བདག་གིས་ བགྱི་ལགས་ཞུས་པས། རིགས་ངན་གྱི་བུ་མོ་ན་རེ།
བདག་ཅག་རྒྱུ་སྐར་ཁྲོད་ཅིག་ན། །ཆ་ཤས་ཡོངས་རྫོགས་ཟླ་བ་དེ། །
ལྔ་གསུམ་བར་དུ་འཕེལ་འཕེལ་ནས། །བཅུ་བཞིའི་མཐིལ་གྱི་ ཐོ་་་
རངས་ལ། །ཟླ་བ་ཉི་མས་བཟུང་བྱུང་བས། ། དྲང་སྲོང་ཆེན་པོ་ཁྱབ་
འཇུག་ལ། །མགོན་སྐྱབས་བཅོལ་ན་ཅི་མ་རུང་། །དྲང་སྲོང་མཆོད་
པ་སླད་ནས་སྦྱོར། །ཞེས་སྨྲས་པས། གན་དྷེ་བཟང་མོའི་བསམ་པ་
ལ་མོའི་ཟེར་ལུགས་འདི་ངས་གོ བདག་ཅིག་རྒྱུ་སྐར་གྱི་ཁྲོད་ན་
ཞེས་པ་འདི། ཁོང་རང་བཙུན་མོ་རྣམས་ལ་ཟེར་བར་འདུག ཆ་
ཤས་ཡོངས་རྫོགས་ཀྱི་ཟླ་བ་དེ། རྒྱལ་པོ་ཟླ་བའི་སེང་གེ་ལ་ཟེར་བར་
འདུག ལྔ་གསུམ་བར་དུ་འཕེལ་ཞེས་པ་འདི། ཟླ་བ་ཡར་ངོའི་
ཚེས་བཅོ་ལྔ་ལ་ཟེར་བར་འདུག བཅུ་བཞིའི་ཐོ་རངས་ཉི་མས་
བཟུང་ཞེས་པ་དེ། དེའི་ཉི་མ་ནི་གཟུགས་ཀྱི་ཉི་མ་ལ་ཟེར་བ་ཡིན་
པར་འདུག ཁྱབ་འཇུག་ལ་མགོན་སྐྱབས་བཅོལ་ན་ཟེར་བ་དེ།།
ང་ལ་ཟེར་བ་ཡིན་པར་འདུག མཆོད་པ་སླད་ནས་སྦྱོར་ཞེས་པ་
འདི། གཟུགས་ཀྱི་ཉི་མ་མེད་པར་གཏོང་ནུས་ན། ང་ལ་བྱ་་་༌
དགའ་མཐོང་གཟོས་བྱེད་དོ་ཟེར་བར་གོ་ནས་གན་ངྷ་བཟང་མོས་
འདི་སྐད་ཅེས་སྨྲས་པ། བཙུན་མོ་ཁྱོད་ཀྱིས་གསུངས་པ་དེ་བདེན།
སྔར་ཡིན་ན་ཁྱོད་ཀྱིས་ཐོག་དྲངས་པའི་བཙུན་མོ་ལྔ་བརྒྱ་པོ་ལ་རྒྱལ་
པོའི་ཐུགས་བརྩེ་བ་ཆེན་པོ་ཡོད་པའི་ཁར། ལྷག་པར་བཙུན་མོ་
ཁྱོད་རྒྱལ་པོའི་སྤྱན་དུ་བཙུད་ནའང་མི་ཚ་བ་ཡོད་པས། ད་རེས་
གཟུགས་ཀྱི་ཉི་མ་དེ་སླེབས་ནས་ཁྱེད་རྣམས་རྒྱལ་པོའི་སྤྱན་སྔར་བྱོན་
རྒྱུ་ག་ན་ཡོད། ཕོ་བྲང་ལ་འགྲིམ་པ་ཡང་མ་མཐོང་། ཁྱེད་རྣམས་
37



ཤིན་ཏུ་བདེན། ད་ངས་མོ་མེད་པ་བྱེད་པར་ཚེགས་མེད་པས།
ཁྱེད་རྣམས་ཐུགས་ཁྲལ་མི་མཛད་པར་བཞུགས་ཟེར་ནས། གན་དྷེ་
བཟང་མོ་གླུ་གར་ལ་ཤིན་ཏུ་མཁས་པས། པི་ཝང་དང་གླིང་བུ་དང་།
རྫ་རྔ་ལ་སོགས་པའི་རོལ་མོའི་བྱེ་བྲག་བསམ་གྱིས་མི་ཁྱབ་པ་ཁྱེར་ནས།
རྒྱལ་ པོའི་ ཕོ་ བྲང་ གི་ འགག་ ཏུ་ སྙན་ པའི་ རོལ་ མོ་ བརྡུངས་ ཤིང༌།
བདེ་བའི་གར་བསྒྱུར། དགའ་བའི་བྲོ་འཁྲབ་པས། རྒྱལ་པོ་ཡང་
ལས་ཀྱི་རྣམ་སྨིན་ལ་བརྟེན་ནས་བར་ཆད་ཀྱིས་མགོ་ཅུང་ཟད་འཁོར་
ཏེ་རྒྱལ་པོས་གསུངས་པ། འོ་གན་དེ་བཟང་མོ་གླུ་གར་ལ་མཁས་
པས། མོ་ནང་དུ་བོས་ནས་གཟུགས་ཀྱི་ཉི་མའི་སྐྱོ་རོགས་གྱིས་ཞེས་
གསུངས་སོ། །རྒྱལ་པོ་ཡབ་ཡུམ་ལ་གླུ་དང་གར་གྱི་མཆོད་པ་ཕུལ་ཏེ།
གཟུགས་ཀྱི་ཉི་མའི་སྐྱོ་རོགས་བྱས་ནས། ཉི་མ་ནུབ་པ་དང་མྱོས་
ཤིང་རྨུགས་པར་བྱེད་པའི་རྫས་ངན་སུམ་ཅུ་རྩ་གཉིས་རྒྱལ་པོ་འཁོར་
དང་བཅས་པ་རྣམས་ལ་བཏབ་ནས། མོ་རིགས་ངན་གྱི་བུ་མོའི་
ཁྱིམ་དུ་སོང་ནས་གཟུགས་ཀྱི་ཉི་མ་དོ་དགོང་ནམ་ཕྱེད་དཀྱིལ་ལ་མེད་
པར་གཏོང་བ་ངས་བྱེད་འོང་། ང་ལའང་གང་ཅིའི་དྲིན་ལན་་་་
བཟང་པོ་ཁྱེད་ཀྱིས་གནང་དགོས་ཟེར། ཁོང་གཉིས་ཡིད་སྤྲོ་བའི་
གཏམ་གླེང་བྱས། དེ་ནས་གན་དེ་བཟང་མོས་ནམ་ཕྱེད་ཙམ་ལ།
ཞགས་པ་འདོམ་གསུམ་པ་གཅིག་དང་། གསེར་གྱི་གྲི་གུ་གཅིག་
འདུག་པ་དེ་ཁྱེར་ནས། རྒྱལ་པོའི་ཕོ་བྲང་དུ་སོང་བས། རྒྱལ་པོ་
འཁོར་དང་བཅས་པ་རྣམས་ནི་གཉིད་བྲ་བོ་བཟོས་པའི་དུ་བ་ལྟར་
ཡལ་ཏེ། ཆོས་དང་འདྲེས་པའི་གསུང་གླེང་དང་། གླུ་གར་གྱིས་
མཚན་ཐུབ་ཐུབ་བྱེད་ཀྱིན་འདུག་པ་ལས། གན་དྷེ་བཟང་མོའི་
བསམ་པ་ལ་སྔར་ཡིན་ན་ངས་སྨྱོས་ཤིང་རྨུགས་པར་བྱེད་པའི་རྫས་
ངན་འདིའི་མདངས་དང་རླངས་པ་ཕོག་པ་ཙམ་གྱིས་ཐམས་ཅད་
38



ཉིན་མཚན་གསུམ་སྦྲེལ་ཏེ་གཉིད་དུ་འགྲོ་བ་ལ་ད་ལན་དེ་ཙམ་ཞིག་གི་
རྫས་ངན་བཏབ་ཀྱང་མི་རྨུགས་པ་ལྟ་ཅི་སྨོས། གཉིད་མིག་གི་རྫི་མ་
ལ་ཡང་མ་འཁོར་བར་འདུག་པས། འདི་གཟུགས་ཀྱི་ཉི་མའི་བྱིན་
རླབས་སམ། ནུས་མཐུ་ཞིག་ཡིན་པ་འདྲ། འདི་ཡང་གྲུབ་ཐོབ་
མ་ཞིག་ཡིན་ནམ། ཡང་ན་གནོད་སྦྱིན་མོ་ཞིག་ཡིན་ནམ། ཡང་
ན་དེ་ཚངས་པའམ་དབང་ཕྱུག་གི་བུ་མོ་ཡིན་ནམ། འོན་ཏེ་འདི་ལ་
སྲུང་བ་ཟབ་མོ་ཞིག་ཡོད་པ་ཡིན་ནམ། གང་ལྟར་ནའང་འདི་ལ་
ལེགས་པར་བརྟག་དགོས་སྙམ་སྟེ། མོ་རིགས་ངན་བུ་མོའི་དྲུང་དུ་
སོང་ནས། གན་དྷེ་བཟང་མོས་མདང་ནུབ་ཀྱི་རྒྱུ་མཚན་ཞིབ་པར་
བརྗོད་དོ། །རིགས་ངན་གྱི་བུ་མོས་ད་ནི་མོ་པྲ་རྩིས་གསུམ་གྱི་ནང་དུ།
གཟུགས་ཀྱི་ཉི་མ་འདི་ཇི་ཡིན་སྙམ་བརྟག་དཔྱད་ལེགས་པར་བྱའོ་
ཟེར་ནས། མངོན་ཤེས་ཀྱི་གབ་རྩིས་གསལ་བའི་མེ་ལོང་ཞིག་ཡོད་
པ་དེ་གདན་དུ་བཏིང་། རིག་པ་དངོས་འཛིན་གྱི་རྡེའུ་ཞིག་ཡོད་པ་
དེ་ སོ་ སོར་ བཀྲམས། གསལ་ བ་ ཐོར་ གཙུག་ གི་ མདའ་ མོ་ ལ།
མཐོང་བ་ཀུན་སྒྲོལ་དར་ཚོན་གྱི་སྤྲུལ་པ་ལག་ཏུ་ཁྱེར་ནས། ལོ་ཁྱིམ་
དྲུག་ཅུའི་རྩིས་སྐོར་ལ་སོགས་ཏེ། རྒྱ་དཀར་ནག་གི་རྩིས་ཀྱི་སྒོ་ནས་
གཏན་ལ་ཕབ་པ། གཞན་ཡང་འཕྲུལ་གྱི་ཇུ་ཐིག་དང་། མངོན་
ཤེས་ཀྱི་པྲ་ལ་སོགས་པ་མང་པོ་བྱས་པ། ཐམས་ཅད་ཁ་མཐུན་པར་
བྲམ་ཟེ་གཟུགས་ཀྱི་ཉི་མ་ལ་སྒྲིབ་ཤིང་སྲུང་བ་ཐམས་ཅད་ལས་མཆོག་
ཏུ་གྱུར་པའི་སྲུང་བ་ཟབ་མོ་གཅིག་ཡོད། དེ་དང་མ་བྲལ་ན་མཐའ་
བཞིའི་དམག་དང༌། བདུད་དང་བདུད་ཀྱི་རིགས་ཀྱིས་གླགས་མི་
རྙེད་དོ་ཟེར་བ་བྱུང་། དེ་ནས་ཡང་སང་ཉིན་གན་དྷེ་བཟང་མོ་དང་
གྲོས་བྱས་ནས་གླུ་གར་རྩེ་བའི་རོལ་མོའི་ཆས་རྣམས་ཁྱེར་ཏེ་རྒྱལ་པོའི་
ཕོ་བྲང་དུ་ཕྱིན་པ་ལས། རྒྱལ་པོས་གསུངས་པ། འོ་གན་དྷེ་་་



བཟང་མོ་གླུ་གར་ལ་མཁས་པས། གཟུགས་ཀྱི་ཉི་མའི་དྲུང་དུ་ གླུ་
གར་རྩེད་ཅིག་གསུངས་པས། དེ་ནས་གན་ངྷ་བཟང་མོས་གླུ་གར་
རྩེད་དོ། །རྩེད་ཟིན་པ་དང་གཟུགས་ཀྱི་ཉི་མའི་དྲུང་དུ་བསྡད་ནས་
སྙིང་ཉེ་ཉེ་འདྲ་བའི་གཏམ་མང་པོ་སྨྲས། ལྷག་པར་གཟུགས་ཀྱི་ཉི་
མ་ལ་འབངས་སྐྱོང་ལུགས་དང་། རྒྱལ་པོའི་ཞབས་ཏོག་ཞུ་ཚུལ།
ཕྱི་ ནང་ གི་ བློན་ པོ་ རྣམས་ ལ་ བཀའ་ བསྒོས་ ལུགས་ ཀྱི་ བསླབ་བྱ།
སྙིང་ཞུ་ཞུ་འདྲ་བ་མང་པོ་ལབ་པར། གཟུགས་ཀྱི་ཉི་མ་ཡང་སྤྱིར་ན་
སོ་གཞོན་པ་དང་། སྒོས་སྐྱེས་དམན་གྱི་རིགས་སུ་སོང་བས་མོའི་
གཏམ་དེ་ཤིན་ཏུ་བདེན་སྙམ་ནས། དགའ་སྤྲོ་དང་བཅས་པའི་སྒོ་
ནས་མོ་ལ་བག་ཕེབས་པའི་གཏམ་མང་པོ་གསུངས། སྦྲང་ཆང་
བུར་སྐྱེམས་ཀྱང་གནང་། དེ་ནས་མོ་དགའ་སྟེ་རིགས་ངན་བུ་མོའི་
ཁྱིམ་ དུ་ སོང་ ངོ་། །སང་ ཉིན་ ཡང་ སྔར་བཞིན་ དུ་ བྱུང༌ བ་ ལས།
རྒྱལ་པོས་གསུངས་པ། གན་དྷེ་བཟང་མོ་གཟུགས་ཀྱི་ཉི་མའི་སྐྱོ་
རོགས་གྱིས་གསུངས་པས། གླུ་གར་རྩེད་མོ་སྔར་བཞིན་དུ་བྱས་
པའི་རྗེས་ལ་གན་དྷེ་བཟང་མོ་ན་རེ། བཙུན་མོས་སྙིགས་མའི་དུས་
ཀྱི་རྒྱལ་སྲིད་སྐྱོང་དཀའ་བས། སྙིང་གཏམ་བུ་ལ་མ་སྟོན། ཁ་
འདོན་དགྲ་ལའང་མི་བྱ། ངོ་བསྟོད་གཉེན་ལ་མ་བྱེད། སྡུག་
ཡུས་འབངས་ལ་མ་འཚོང་། ཁྱད་པར་དུ་ཁྱོད་འདིར་རྒྱལ་པོའི་
ཐུགས་ འཛིན་ ཞིང༌ འཁོར་ འབངས་ རྣམས་ འཁྱོངས་ པ་ འདི་ ལ།
གཞན་གྱིས་རྒྱལ་པོའི་དྲུང་དུ་ཕྲ་མས་དབྱེན་བཅུག་ཉེན་ཡོད་པས།
སྐུ་ཉིད་རང་གི་སྐུ་གཟུགས་དེ་རང་གལ་ཆེ་བས་ཐུགས་ཅིག་ཡང་དག་
མཛད་པ་དང་། ལྷག་པར་དུ་ཁྱོད་འདིར་སླེབས་ནས་རིགས་ངན་
གྱི་བུ་མོས་ཐོག་དྲངས་པའི་བཙུན་མོ་ལྔ་བརྒྱ་པོ་རྒྱལ་པོའི་སྤྱན་སྔར་
སོང་ བ་ ག་ ལ་ ཡོད། ཕོ་བྲང་ནང་གི་ ཐེམ་ པོ་ལའང་ མི་ འཛུལ།
40་



སྔར་ཡིན་ན་ཁོང་རྣམས་རྒྱལ་པོའི་སྤྱན་དུ་བཙུད་ཀྱང་མི་ཚ་བ་ཡོད་
པས། ད་ནི་ཁོང་རྣམས་ཀྱི་སེམས་ཀྱིས་མི་བཟོད་པར་ཟས་ལ་དུག་
བཏབ་པའམ། བློན་པོ་འགའ་ཞིག་ལ་རྔན་པ་སྦྱིན་ནས་སྐུ་་་་
གསོད་ལ་སོགས་པ་བྱུང་ཉེན་ཡོད་པས། ཟས་ལ་བརྟག་དཔྱད་
ལེགས་པར་གནང་དགོས། ལྷག་པར་སྐུ་ཉིད་གཅིག་པུར་གྲོགས་
མེད་དུ་མ་བཞུགས་པ་གལ་ཆེ། ངས་འདི་ལྟར་ཞུས་ཟེར། རྒྱལ་
བློན་འཁོར་འབངས་གང་གི་རྣ་བར་ཡང་མ་གསུང་བ་ཞུ་ཞུས་པས།
བྲམ་ཟེ་གཟུགས་ཀྱི་ཉི་མ་ན་རེ། ཡ་མ་གན་དྷེ་བཟང་མོ་ཁྱེད་ལས་
བདེན་པ་མེད། ང་རང་གི་ལུས་སེམས་སྐྱེས་པའི་ཕ་མས་ཀྱང་འདི་
འདྲ་བའི་ཤ་ཚའི་གཏམ་བསླབ་པ་ཤིན་ཏུ་དཀའ། ང་ལ་ལུས་་་་
སེམས་སྐྱེས་པའི་ཕ་མ་ལས་ཀྱང་འདི་དྲིན་ཆེ་བ་བྱུང་ཞེས་གསུངས་
པས། གན་དྷེ་བཟང་མོའི་བསམ་པ་ལ་ཡུད་ཙམ་ཞིག་ལ་གླགས་
རྙེད་པ་འདྲ་སྙམ་ནས་འདི་སྐད་ཅེས་ཞུས་སོ། །ང་ཡི་བཙུན་མོ་ཚུར་
གསོན་དང་། །རིགས་ངན་བུ་མོས་ཐོག་དྲངས་པའི། །བཙུན་མོ་ལྔ་
བརྒྱ་ཐམས་ཅད་ཀྱིས། །ཁྱེད་ནི་ཁོང་ཚོའི་མིག་རྡུལ་བཞིན། །སྙིང་
ལ་མེ་ཚག་ཕོག་པ་འམ། །སྙིང་བཏོན་ལྟ་བུའི་སྡུག་བསྔལ་ཡོད། །
ཁོང་ཚོས་སྔགས་བོན་བཀུག་ནས་ནི། །མནན་གཏད་འཕང་གསུམ་
ལ་སོགས་པ། །གཏོང་ཉེན་ཡོད་པས་ཐུགས་ཅག་མཛོད། །ངེད་རང་
བུད་མེད་རིགས་རྣམས་ནི། ། བསམ་པ་ངན་ཞིང་མཐའ་ སྟེང་་་་་་་
ཆུང་། །དེ་དག་དགོངས་ནས་ཐུགས་ཟབ་མཛོད། །དེ་དག་རྣམས་
ཀྱི་ཟློག་པ་ལ། །དཀོན་མཆོག་གསུམ་ལ་མཆོད་པ་དང༌། །བླ་མ་་་
བཟང་པོར་དབང་ལུང་ཞུ། །བསོད་ནམས་དཔལ་བསྐྱེད་སྲུང་བ་
དང༌། སྒྲིབ་ཤིང་སྲུང་བ་ལ་སོགས་འདོགས་པ་གལ་ཆེ་ལགས་ཞུས་
པས། གཟུགས་ཀྱི་ཉི་མ་ན་རེ། གཞན་རྣམས་ཁྱོད་ཀྱིས་ཟེར་བ་



བཞིན་བདེན་ཏེ། ངན་གྱི་ཆ་ལ་ང་རང་གི་ཡབ་སྒོམ་ཆེན་གྱིས་མི་
དང་མི་མ་ཡིན་པ་གང་གིས་ཀྱང་གནོད་མི་ཚུགས་པའི་སྲུང་བ་ཟབ་མོ་
ཞིག་གནང་ཡོད་པས་དེས་ཐུབ་བམ་ཞེས་གསུངས་པས། གན་དྷེ་
བཟང་མོའི་བསམ་པ་ལ་ད་ནི་མོ་ངའི་དབང་དུ་འདུས་ཚུགས་པས་
བསམ་པར་སྤྲོ་བ་སྐྱེས་ནས། ཕྱི་ལྟར་དུ་མོས་གུས་དཔག་མེད་ཡོད་
ཚུལ་བྱས་ནས་གཟུགས་ཀྱི་ཉི་མ་ལ་འདི་སྐད་ཞུས་སོ། །ཁོ་མོ་མདང་
གི་རྨི་ལམ་ཡང་བཟང་། དེ་རིང་གཏམ་འདི་ཐོས་པ་ལ་ལྟ་བར་
འདུག ང་ལ་ཡང་སྲུང་བ་དེའི་བྱིན་རླབས་ ཤིག་ཞུ་ བྱས་ པས།
གཟུགས་ཀྱི་ཉི་མ་ན་རེ། གཞན་ངས་ཁྱོད་ལ་སྟོན་ཏེ། ཡབ་སྒོམ་
ཆེན་གྱིས་སྲུང་བ་ཁྱད་འཕགས་འདི་སུ་ལའང་མ་སྟོན་ཅིག སྙིང་
ཉེ་བའི་རྒྱལ་པོ་དང་ཤ་ཁྲག་ནས་ཆད་པའི་བུ་དང་བུ་མོ་ལའང་མ་
སྟོན་ཟེར་བའི་དམ་བཅའ་ཡོད་པས་མི་དགའ་མ་སྐྱེ་གསུངས་པས།
གན་དྷེ་བཟང་མོས་ཡབ་སྒོམ་ཆེན་དེ་ལ་ཕྱག་འཚལ་ལོ། ། ཁྱོད་ཀྱི་
ཡབ་སྒོམ་ཆེན་དེ་ནི་བྱིན་རླབས་ཆེ་ཞིང་དགོངས་པ་མཐོ་བ་ཞིག་ཡིན་
པར་འདུག ལྷ་ཆོས་ཤེས་ན་མི་ཆོས་ཟུར་གྱིས་གོ་ཟེར་བ་དེ་ཡིན་
པས་སྒོམ་ཆེན་གྱིས་གསུངས་པ་དེ་བདེན། རྒྱལ་པོ་ལ་བསྟན་ན་
བཀའ་བློན་འབངས་འཁོར་ཐམས་ཅད་རྒྱལ་པོས་དབང་བ་མ་ཟད།
ཁྱོད་ རང་ ཡང་ རྒྱལ་ པོས་ དབང་ བས་ འཕྲོག་ གིས་ དོགས་ པ་ ཡིན།
བུ་དང་བུ་མོ་ལ་བསྟན་ན་ཕ་མའི་ནོར་བུ་ཚས་ཐོབ་པས། བླངས་
དོགས་པ་ཡིན། ངས་འཕྲོག་ནི་མི་ཚུགས། རྐུ་བས་ནི་མི་ཐོབ།
བླངས་པས་ནི་མི་སྟེར། སུ་གང་ལའང་སྲུང་བ་འདིའི་རྒྱུ་མཚན་ནི་
བཤད་མི་ནུས། ཅིས་ཀྱང༌ སྟོན་ པར་ཞུ། བྱིན་རླབས་ ཤིག་ཞུ་
སྙིང་འདོད་པ་ཡིན་ལགས་ཞུས་པས། གཟུགས་ཀྱི་ཉི་མའི་བསམ་
པ་ལ་བདེན་ཡང་བདེན་བསམས་ཏེ། གཞན་ལ་མི་ཤོད་པ་གལ་ཆེ་
42



ཟེར་ནས་དམ་བཅའ་འགལ་ཏེ་བསྟན་ནས། མུ་ཏིག་ཕྲེང་བ་དེ་
ལག་ཏུ་ཞུས་ནས་སྤྱི་བོར་བཅིག་བཅག་ལན་གསུམ་བྱས་སྐུའི་སྒོ་ནས་
བྱིན་གྱིས་རློབས་ཤིག མགྲིན་པ་ལ་ལན་གསུམ་བྱས་གསུང་གི་སྒོ་
ནས་བྱིན་གྱིས་རློབས་ཤིག སྙིང་ཁར་ལན་གསུམ་བྱས་ཐུགས་ཀྱི་སྒོ་
ནས་བྱིན་གྱིས་རློབས་ཤིག མཆན་ཁུང་དུ་ལན་གསུམ་བྱས་སྐུ་
གསུང་ཐུགས་ཡོན་ཏན་འཕྲིན་ལས་ཀྱི་སྒོ་ནས་བྱིན་གྱིས་རློབས་ཤིག་
ཟེར་ཞིང་། སེམས་ཀྱི་ནང་ནས་སྐད་ཕྱིར་མི་འདོན་པར་ཁྱད་པར་
ཁོ་མོའི་བསམ་པ་མཐའ་རུ་འཁྱོལ་བར་བྱིན་གྱིས་རློབས་ཤིག་ཟེར་
དམོད་བོར་ཏེ། ཕྲེང་བའི་གྲངས་འཛིན་དང་ཁ་དོག་དང་དབྱིབས།
ཆེ་ཆུང་གི་ཚད་སོགས་ཞིབ་པར་བལྟས་ནས། སླར་གཟུགས་ཀྱི་ཉི་
མ་རང་གི་ཕྱག་ཏུ་ཕུལ་ཏེ་བཀའ་དྲིན་ཆེ་ཟེར་ནས་མོ་རིགས་ངན་བུ་
མོའི་རྩར་སོང་ངོ་། །གཤེད་མ་བུ་རུ་བརྫུས་པ་ཡིས། ། སྟོབས་ལྡན་
དཔའ་བོ་འཇོམས་པར་འགྱུར། །གཡོ་ཅན་དྲང་པོར་སྨྲ་བ་ཡིས། །
བློ་གྲོས་ལྡན་པ་དམངས་སུ་འབེབས། །ཞེས་པ་དེ་ནས་བྱུང༌། དེ་
ནས་གན་ངྷ་བཟང་མོས་རིགས་ངན་གྱི་བུ་མོ་ལ་ཁྱོད་རྒྱལ་པོའི་བང་
མཛོད་དབང་བ་ཡིན་པས་མུ་ཏིག་གི་རིགས་རྣམས་ཁུར་ནས་ཤོག
གཟུགས་ཀྱི་ཉི་མ་ལ་མུ་ཏིག་ཕྲེང་བ་ཁྱད་འཕགས་བྱིན་རླབས་ཅན་
ཞིག་འདུག ཐོག་མར་དེ་བསླུ་དགོས་པར་འདུག་ཟེར་བས། དེ་
མ་ཐག་རིགས་ངན་གྱི་བུ་མོ་དེ་མགོ་ལ་མེ་ཤོར་བ་ལྟར་སྐས་ཁ་རིང་བ་
ནས་བཞུད། ཐུང་བ་ནས་མཆོངས་ཏེ་རྒྱལ་པོའི་རིན་པོ་ཆེའི་བང་
མཛོད་ནས་མུ་ཏིག་འཁར་གཞོང་བདུན་ཁྱེར་ནས་འོངས་པས། མུ་
ཏིག་གི་ཕྲེང་བ་དེ་རྣམས་ཀྱི་ནང་ནས་བཏོན་ཏེ་གཟུགས་ཀྱི་ཉི་མའི་
ཕྲེང་བ་ཇི་ལྟ་བ་ཞིག་བཟོས་ནས་ཕྲེང་བ་དེ་མཆན་ཁུང་དུ་བཅུག་སྟེ་
རིགས་ངན་གྱི་བུ་མོ་དེ་དང་གྲོས་ངན་མང་པོ་བྱས་སོ། ། ཡང་རྒྱལ་
43



པོའི་ཕོ་བྲང་ནང་ལ་གན་ངྷ་བཟང་མོས་གླུ་གར་གྱི་ཆས་རྣམས་ཁྱེར་
ནས་ཕྱིན་པས། རྒྱལ་པོས་ཁྱོད་གླུ་གར་ལ་མཁས་པས་གཟུགས་ཀྱི་
ཉི་མའི་སྐྱོ་རོགས་བྱོས་ཤིག་གསུངས་པས། ཡང་གན་དྷེ་བཟང་
མོས་སྔར་བཞིན་གླུ་གར་གྱི་མཆོད་པ་ཕུལ་ཏེ་གཟུགས་ཀྱི་ཉི་མའི་དྲུང་
དུ་འཁོད་དོ། །ཐུགས་དགྱེས་པ་དང་བློ་བྲིད་པའི་གསུང་གླེང་མང་པོ་
ཞུས་ཤིང་། ཁྱད་པར་ཁྱོད་ཀྱི་བླ་མ་དེ་བྱིན་རླབས་ཅན་གཅིག་ཡིན་
པར་འདུག ང་མདང་སུམ་རྨི་ལམ་ཡང་ཤིན་ཏུ་བཟང་། ཉི་ཟླ་
ཁོང་དུ་ཤར་བ་རྨིས། རྒྱ་མཚོ་ཧུབ་ཀྱིས་བཏུངས་པ་རྨིས། རི་བོ་
ཟས་སུ་ཟོས་པ་རྨིས། རྒྱུ་སྐར་ཕྲེང་ལ་བརྒྱུས་པ་རྨིས་ཞེས་ཞུས་པས།
གཟུགས་ཀྱི་ཉི་མ་ཡང་བར་ཆད་ཀྱི་དབང་དུ་སོང་ནས། མོའི་རྨི་
ལམ་དེ་རྟོག་དཔྱོད་སོགས་གང་ཡང་མཛད་པར་མ་བྱུང་། མོའི་རྨི་
ལམ་དེ་འཆད་ཚུལ་རྫུན་མིན་པར་དྲང་པོ་ཡིན་པ་ཐུགས་ལ་དགོངས་
སོ། ། དེ་ནས་གཟུགས་ཀྱི་ཉི་མ་ན་རེ། ཁྱོད་ཀྱི་རྨི་ལམ་ཤིན་ཏུ་་
བཟང་བར་འདུག ངའི་ཡབ་སྒོམ་ཆེན་དེ་ནི་སྒྲུབ་པ་ཐོབ་པའི་་
རྣལ་འབྱོར་པ་ཐུགས་རྗེ་ཆེན་པོ་དངོས་ཡིན་ཟེར་ཡབ་ཀྱི་ཡོན་ཏན་
མང་པོ་བརྗོད་པས། གན་དྷེ་བཟང་མོས་འོ་ལགས་སོ་སྐྱབས་སུ་
མཆིའོ། །དེ་རིང་ཡང་བདག་ལ་བྱིན་རླབས་ཤིག་ཞུ། བདག་ཀྱང་
ཁྱོད་ཀྱི་ཡབ་སྒོམ་ཆེན་དེ་ལ་མོས་གུས་ཚད་མེད་པ་སྐྱེ་ཞིང་དེ་དང་
མཇལ་བའི་སྨོན་ལམ་ཞིག་ཀྱང་འདེབས་ལེགས་ཞུས་པས། ཉི་མའི་
བསམ་པ་ལ་གན་དྷེ་བཟང་མོ་འདི་ཆོས་ལ་གནག་ཟེར་བ་ཡིན་པས།
ད་ལན་མོས་གུས་འདི་ལྟ་བུ་སྐྱེ་བ་འདི་དཀོན་མཆོག་གི་བྱིན་རླབས་
འཇུག་པའི་རྟགས་ཡིན་ནམ་བསམས་པ་དང༌། མོ་ཡང་ཆོས་ལ་
དད་ན་ཅི་མ་རུང་སྙམ་སྟེ། མུ་ཏིག་གི་ཕྲེང་བ་འདི་མོ་ལ་གནང་
ངོ༌། །དེ་ནས་མོ་ཤིན་ཏུ་དགའ་ནས་སྔར་བཞིན་སྤྱི་བོ། མགྲིན་པ།
44



སྙིང་ཁ། མཆན་ཁུང་རྣམས་སུ་བྱིན་རླབས་ཞུ་ཚུལ་བྱས། རིགས་
ངན་བུ་མོ་དང་གྲོས་ངན་བྱས་ནས་བཟོས་པའི་ཕྲེང་བ་དེ་དང་བརྗེས་
ནས་གཟུགས་ཀྱི་ཉི་མ་ལ་ཕུལ་ལོ། །གཟུགས་ཀྱི་ཉི་མའི་ཕྲེང་བ་ཁྱད་
འཕགས་དེ་མོའི་མཆན་འོག་ཏུ་བཅུག་ནས་འོ་བཙུན་མོ་ཁྱོད་ཀྱི་ཕྲེང་
བ་མ་ཆད་མ་ཉམས་པར་ཕུལ་ཡོད་དོ། ། ཁྱེད་རྗེ་དཔོན་གྱི་རིགས་
བཀའ་གཉན་སྣང་ཆེ་བས། རྗེས་ནས་ང་ལ་ཁ་སེང་ཁྱོད་ལ་བསྟན་
པའི་དུས་སུ་མ་ཚང་བ་ཡིན་ཞེས་མ་གསུངས་ཤིག་ཟེར་དགའ་ནས་
སྐས་ཁ་ནས་མཆོངས་བཞུད་བྱས་ཏེ་རིགས་ངན་བུ་མོའི་དྲུང་དུ་་་
རྒྱུགས་སོང་ངོ༌། །ཀྱེ་བློ་གྲོས་ལྡན་པ་འདི་ལྟ་བུས། །བླ་མའི་བཀའ་ལ་
མི་གནས་པར། །བློ་སྙིང་དགྲ་ལ་སྟེར་བ་འདི། །བུད་མེད་རིགས་སུ་
སྐྱེས་པས་ལན། །ཞེས་པ་འདི་ལྷ་ཡུལ་དུ་གྲགས་སོ། །གན་དྷེ་བཟང་
མོའི་རྨི་ལམ་དེ་ལ་བརྟག་དཔྱད་ལེགས་པར་བྱས་ན། ཉི་ཟླ་ཁོང་དུ་
ཆུད་པ་དེ་ནི། རྒྱལ་པོ་ཡབ་ཡུམ་ཁོང་དུ་ཆུད་པའི་རྟགས་ཡིན།
རྒྱ་མཚོ་ཧུབ་ཀྱིས་བཏུངས་པ་དེ་ནི། འཁོར་འབངས་བདེ་སྐྱིད་
ཉམས་པའི་རྟགས། རི་རབ་ཟས་སུ་ཟོས་པ་དེ་ནི། རྒྱལ་པོའི་
བང་མཛོད་འཇོམས་པའི་རྟགས། རྒྱུ་སྐར་ཕྲེང་ལ་བརྒྱུས་པ་དེ་ནི།
བློན་འབངས་སྡུག་ལ་སྦྱོར་བའི་རྟགས་ཡིན་ཞེས་པ་བྲམ་ཟེ་བརྟག་
མཁན་རྣམས་ཀྱིས་རིག་ནས། ལུང་ཕྱོགས་མི་གཅིག་པའི་ཡུལ་་་
གཞན་དུ་གླེང་ངོ་། །དེ་ནས་གན་དྷེ་བཟང་མོས་རིགས་ངན་གྱི་བུ་མོ་
དེ་ལ། ད་ནི་རང་རེའི་ལག་ཏུ་མོའི་སྲུང་བ་ཟབ་མོ་ཐོབ་ཡོད་པས།
རིང་པོར་མ་ལོན་པར་ཁྱོད་ཀྱི་བསམ་པ་རྫོགས་པར་བྱའོ་ཞེས་ཟེར་
དགའ་སྤྲོ་བྱིན་ནོ། ། དེ་ནས་ཡང་མོས་གླུ་དང་གར་གྱི་ཆས་རྣམས་
ཁྱེར་ཏེ་རྒྱལ་པོའི་ཕོ་བྲང་དུ་ཕྱིན་ནོ། །རྒྱལ་པོས་གན་དེ་བཟང་མོ་ཉི་
མའི་སྐྱོ་རོགས་གྱིས་གསུངས་པས། ཡང་མོས་སྔར་ལྟར་ གླུ་དང་



ས
གར་གྱི་རོལ་མོ་ཕུལ་ཏེ། གཟུགས་ཀྱི་ཉི་མ་ལ་ཐུགས་གང་དགྱེས་ཀྱི་
གསུང་གླེང་མང་པོ་ཞུས་ཤིང༌། ཉི་མ་ནུབ་པ་དང་རྒྱལ་པོ་འཁོར་
་ བཅས་ལ་མྱོས་ཤིང་རྨུགས་པར་བྱེད་པའི་རྫས་ངན་སུམ་ཅུ་རྩ་གཉིས་
བཏབ་སྟེ། རིགས་ངན་བུ་མོའི་དྲུང་དུ་སོང་ངོ༌། ། དེ་ནས་ནམ་
ཕྱེད་ལ་ཞགས་པ་དང་གྲི་གུ་ཁྱེར་ཏེ་རྒྱལ་པོའི་ཕོ་བྲང་དུ་ཕྱིན་པས།
རྒྱལ་པོ་འཁོར་བཅས་མིའི་རོ་ལྟ་བུ་གཡོ་འགུལ་མེད་པར་གཉིད་ཀྱིས་
མྱོས་འདུག་པ་ལས། རྒྱལ་པོའི་གླང་པོ་ཆེ་རབ་བརྟན་སྣ་ལི་ཁྲི་ལྟར་
དམར་བ་གསེར་གྱི་དྲ་བ་དྲ་ཕྱེད་ཀྱིས་བརྒྱན་པ་དེ་བསད་ནས།། ཕོ་
བྲང་དུ་ཁྱེར་ཏེ་ཁོག་སྟོད་ཉི་མའི་གཡས་སུ་བཞག ཁོག་སྨད་ཉི་
མའི་གཡོན་དུ་བཞག ནང་ཁྲོལ་ཐམས་ཅད་སྔས་མགོར་སྤུངས།
ཉི་མའི་ཁ་ནས་ཁྲག་འཛག་ཚུལ་བྱས་བཞག་སྟེ་རིགས་ངན་བུ་མོའི་
དྲུང་དུ་སོང་ངོ༌། ། དེ་ནས་ ་སང་ནམ་ལངས་ རྒྱལ་ པོ་ གཉིད་ སད།
ཉི་མ་གཉིད་མ་སད་པར་རྒྱལ་པོ་ཉི་མའི་དྲུང་དུ་ཕྱིན་པས། མེད་
ཐམས་མེད་པའི་གླང་པོ་དེ་བསད་ནས། སྲིན་པོའི་ཕོ་བྲང་ལྟ་བུར་
བྱས་འདུག་པས། རྒྱལ་པོ་འཇིགས་ཤིང་བྲེད་ནས་སྔར་སྒོམ་ཆེན་
གྱིས་ཀྱང་མིའི་བུ་མོ་མ་ཡིན་གསུངས་པ་ཡིན། འདི་གནོད་སྦྱིན་
ནམ། སྲིན་པོའམ། ཤ་ཟ་མོ་ཞིག་ཡིན་པ་འདྲ། འདི་དང་
འགྲོགས་ན་ངའི་རིགས་རྒྱུད་ལ་གནོད་ཅིང་། འཁོར་འབངས་་་
རྣམས་སྟོངས་འགྲོ་བར་འདུག་སྙམ་སྟེ་རལ་གྲི་ཤུབས་ནས་ཕྱུང་སྟེ་
གཟུགས་ཀྱི་ཉི་མའི་སྐེ་གཅོད་པར་བརྩམས་པའི་མོད་ལ། ནེ་ཙོ་སྨྲ་
མཁན་དེ་གར་ཡོང་ཆ་མེད་པར་རྒྱལ་པོའི་མདུན་དུ་འོངས་ནས།
རྒྱལ་པོ་ཆེན་པོ་སྙན་གསོན་དང་། །བྱ་བ་ཐམས་ཅད་བརྟག་ནས་
བྱ། །མ་བརྟག་པ་ལ་བྱ་མི་རུང་། །གླང་རྫི་དང་ནི་བྱ་རོག་བཞིན། །
ཞེས་ཞུས་པས། འོ་ན་བྱ་རོག་དང་གླང་རྫིའི་དཔེ་ཤོད་དང་་་་་་
46



གསུངས་པས། སྨྲ་མཁནི་ནེ་ཙོ་དེ་ན་རེ། རྒྱལ་པོ་མ་བཞེངས་
གདན་ལ་བཞུགས། རལ་གྲི་ཆེན་པོ་ ཤུབས་སུ་ཆུག དེ་ནས་་་
བཤད་ཀྱིས་ཞུས་པ་དང་། རྒྱལ་པོས་དེ་བཞིན་བགྱི་ཟེར་བཞུགས།
སྨྲ་མཁན་ནེ་ཙོས་འདི་སྐད་ཞུས། དང་པོ་བ་གླིང་རྗེ་བོ་གཅིག །
བ་གླང་མང་པོ་འཚོར་ཕྱིན་པས། ། གླང་གཅིག་ཐོར་ནས་འཚོལ་དུ་
སོང་། ། གླང་ནི་མ་རྙེད་བཀྲེས་ཤིང་རྟོགས། །འུ་ཐུག་ཐང་ཆད་་་་
གསུམ་འཛོམས་ནས། །རི་སུལ་གཅིག་ནི་ཆུ་ཕྲན་ཞིག །བབས་ནས་
ཏ་ལའི་འདབ་མའི་དཀྱིལ། ། འཐུང་དགོས་བསམས་ནས་དེར་་་་
བསྡད་པོས། ། ཤིང་འདབ་གང་གི་ཆུ་བྱུང་བ། །བྱ་རོག་གར་འོངས་
ཆ་མེད་པ། །གཅིག་འོངས་ཆུ་ནི་གཤོག་པས་གཏོར། །བསྐྱར་ནས་
བསྐྱིལ་ཀྱང་སྔར་བཞིན་གཏོར། །ཁོ་བོ་འབར་ཏེ་དབྱུག་པ་བརྒྱབ། །
བྱ་རོག་མགོ་ལ་ཕོག་སྟེ་ཤི། །དེ་ནས་གླང་རྫིའི་བསམ་པ་ལ། །འདི་ནི་
ཅི་ཡིན་མི་ཤེས་སྙམི། ། ཆུ་ཐོར་ཕོག་པོ་རྣམས་ལ་བལྟས། ། སེམས་
ཅན་ཐམས་ཅད་ཤི་འདུག་པས། །འདི་ནི་གང་ཡིན་མི་ཤེས་སྙམ། །
ཆུ་ཡི་འབྱུང་ཁུངས་དཔྱད་པས་ན། །ལུང་པའི་ཕུ་ལ་ཙན་དན་གྱི། །
སྡོང་པོ་ཆེན་པོ་གཅིག་ལ་ནི། ། དུག་སྦྲུལ་འཁྲིལ་ནས་གཉིད་ལོག་་
སྟེ། །ཁ་ནས་ཆུ་དེ་འབབ་ཀྱིན་འདུག ། འགྱོད་ཀྱང་ཐལ་བས་བྱ་
ཐབས་མེད། །བཟང་ལན་ངན་གྱིས་འཇལ་བ་དེ་འདྲ་ཡོད་པ་ཡིན།
དེ་ཡང་ཅི་ཡིན་མི་ཤེས་ཞེས་ཞུས་པས། རྒྱལ་པོས་དེ་ཡང་བདེན་
གསུངས་ཏེ། གཟུགས་ཀྱི་ཉི་མའི་སྔས་མགོར་བྱོན་ཏེ་ཉི་མ་ཁྱོད་
གཉིད་ཤིན་ཏུ་རང་ཆེ། རྨི་ལམ་འདྲ་མཐོང་ཡོད་ལས་ཆེ། ཡར་
ལོངས་དང་ཟེར་ཕྱག་གཡས་པ་ནས་འཐེན་པས། ཉི་མ་གཉིད་
སད་ནས། ཀྱེ་རྒྱལ་པོ་ཆེན་པོ་ལགས། གཉིད་ཀྱང་ཤིན་ཏུ་ཆེ།
དྲན་པ་ཡང་མི་གསལ་ཞིང༌། རྨི་ལམ་ཡང་མ་མཐོང་ལགས་ཞེས་
47



ཞུས་སོ། །དེ་ནས་སང་ཉི་མ་ཕྱེད་ཙམ་ལ་གན་དྷེ་བཟང་མོས་གླུ་གར་
གྱི་མཆོད་པ་འབུལ་དུ་བྱུང་བ་ལས། རྒྱལ་པོས་གན་ངྷ་བཟང་མོ་གླུ་
གར་ལ་མཁས་པས་གཟུགས་ཀྱི་ཉི་མའི་སྐྱོ་རོགས་གྱིས་གསུངས་པས།
མོས་དེ་བཞིན་དུ་བྱས་ནས། ཡང་ཉི་མ་ནུབ་པ་དང་མྱོས་ཤིང་
རྨུགས་པར་བྱེད་པའི་རྫས་ངན་བཞི་བཅུ་རྩ་གཉིས་རྒྱལ་པོ་འཁོར་
བཅས་རྣམས་ལ་བཏབ་ནས་མོ་རིགས་ངན་གྱི་བུ་མོའི་ཁྱིམ་དུ་སོང་
ངོ༌། །ཡང་ནམ་ཕྱེད་དུ་ཉེ་བ་ན། མོས་ཞགས་པ་དང་གྲི་གུ་ཁྱེར།
དུར་ཁྲོད་ནས་མི་རོ་བམ་པོ་གཅིག་བླངས་ཏེ། རྒྱལ་པོའི་ཕོ་བྲང་དུ་
ཕྱིན་པས། རྒྱལ་པོ་འཁོར་བཅས་རྣམས་ནི་རི་ཕག་སྦྲང་ཆང་གིས་
བཟི་བ་ལྟར་ཁ་ནས་ཕུ་འདེབས་ཤིང་མགྲིན་པ་ནས་སྡུར་བའི་སྒྲ་སྒྲོག་
གིན་འདུག་པ་ལ། མོས་མི་རོ་བམ་པོ་དེ་གཟུགས་ཀྱི་ཉི་མའི་སྔས་
མགོར་ཁྱེར་ནས་གྲི་གུས་བསྒྲལ་ཏེ་ཁོག་སྟོད་ཉི་མའི་གཡས་སུ་བཞག
ཁོག་སྨད་ཉི་མའི་གཡོན་དུ་བཞག ནང་ཁྲོལ་ཐམས་ཅད་སྔས་་
མགོར་སྤུངས། ཁ་ནས་མི་རོའི་ཁྲག་འཛག་ཚུལ་བྱས་བཞག་སྟེ།
མོ་རིགས་ངན་གྱི་བུ་མོའི་རྩར་སོང་ངོ༌། །སང་ཉི་མ་ཤར་བ་དང་།
རྒྱལ་པོའི་འཁོར་ཐམས་ཅད་གཉིད་མ་སད་པར་རྒྱལ་པོ་རང་གཉིད་
སད་ནས། གཟུགས་ཀྱི་ཉི་མའི་མདུན་དུ་སོང་བས་མི་རོ་བམ་པོ་
ཞིག་བཤས་ནས་ཁོག་སྟོད་ཉི་མའི་གཡས་སུ་བཞག ཁོག་སྨད་ཉི་
མའི་གཡོན་དུ་བཞག ནང་ཁྲོལ་ཐམས་ཅད་སྔས་མགོར་སྤུངས།
ཁ་ནས་ཁྲག་འཛག་ཚུལ་བྱས་འདུག་པ་ལ། རྒྱལ་པོ་ཐུགས་ཤིན་ཏུ་
ཁྲོས་ཏེ་རལ་གྲི་ཤུབས་ནས་བཏོན་ཏེ་རྒྱག་པར་བརྩམས་པས། ནི་ ་
ཙོ་གར་ཡོང་ཆ་མེད་པར་རྒྱལ་པོའི་དྲུང་དུ་འོངས་ནས། ཀྱེ་རྒྱལ་པོ་
ཆེན་པོ་སྙན་གསོན་དང་། བྱ་བ་ཐམས་ཅད་བརྟག་ནས་བྱ། །མ་
བརྟག་པ་ལ་བྱ་མི་རུང་། །བྲམ་ཟེ་དང་ནི་ནེའུ་ལེ་བཞིན། །ཞེས་སྨྲས་
48



པས། རྒྱལ་པོས་ནེའུ་ལེ་དང་བྲམ་ཟེའི་དཔེ་ཡོད་ན་ཤོད་གསུངས་
པས། ནེ་ཙོ་སྨྲ་མཁན་དེ་ན་རེ། འོ་ན་རྒྱལ་པོ་གདན་ལ་བཞུགས།
རལ་གྲི་ཆེན་པོ་ཤུབས་སུ་ཆུག རྒྱལ་པོས་དེ་བཞིན་བགྱི་ཟེར་ནས།
རྒྱལ་པོ་གདན་ཁར་འཁོད་པ་དང་། སྨྲ་མཁན་ནེ་ཙོས་འདི་སྐད་
ཞུས། དང་པོ་གྲོང་ཁྱེར་སེར་སྐྱ་ན། ། བྲམ་ཟེ་འཐག་མཁན་མ་
གཅིག་ལ། །དེ་ལ་བུ་གཅིག་ཡོད་པ་ལས། །མོ་རང་ཆུ་ལེན་འགྲོ་སྙམ་
པས། །བུ་ཚ་ཉ་ར་བྱེད་མཁན་མེད། །སྔར་ཕན་མི་ལ་བཅོལ་འགྲོ་
བས། །དེ་ཡི་ཚེ་ན་མི་མེད་པས། ། ཕན་ཚུན་རྒྱུགས་ནས་བལྟས་ཙ་
ན། །རྒྱ་གར་སྐད་དུ་ནེ་འུ་ལེ། །བོད་ཀྱི་སྐད་དུ་དྲེད་མོང་སྟག་ཆུང་
ཟེར། །གཅན་གཟན་དེ་ལས་མི་འདུག་པས། །གཅན་གཟན་དེ་ལ་
འདི་སྐད་སྨྲས། །ཁོ་མོ་ཆུ་ལེན་མ་འཁོར་བར། །བུ་ཆུང་གཉེར་ཁ་
ཁྱོད་ཀྱིས་གྱིས། །རྔན་པ་ཞིག་ཀྱང་སྟེར་རོ་ཟེར། །ཆུ་སྣོད་ཁྱེར་ནས་
ཆུ་རྩར་ཕྱིན། །དེ་ནས་དྲེད་མོང་གིས་བུ་ཆུང༌། །ཤིང་སྡོང་གཅིག་གི་
རྩ་བར་བཞག ། དྲེད་མོང་ཤིང་སྡོང་རྩེར་འཛེགས་ནས། །བྱ་ར་
བྱེད་ཅིང་བསྡད་ཙ་ན། །དར་གཅིག་ཙམ་ནས་དུག་སྤྲུལ་གཉིས། །
ཁ་ནས་མེ་འབར་ཚུར་འོངས་པས། ། དྲེད་མོང་སྟག་ཆུང་བསམ་པ་
ལ། །མི་ཡི་བུ་ཆུང་འདི་ཉིད་ནི། ། ཤ་ནས་ཆད་པའི་དུམ་བུ་ཡིན། །
དུད་འགྲོ་ང་་འདྲར་བཅོལ་བ་སྟེ། །བུ་བཅོལ་མིན་ཏེ་སྙིང་བཅོལ་་་
ཡིན། །བཅོལ་བའི་སྙིང་པོ་མགོ་ཐོན་ཞིག ། བྱེད་དགོས་བསམས་
ནས་དྲེད་མོང་གིས། ། དུག་སྦྲུལ་སྟེང་ལ་མཆོངས་ནས་སུ། ། དུག་་་
སྦྲུལ་སྐེ་བཅད་དེར་བཀུམས་སོ། །དྲེད་མོང་བྲམ་ཟེའི་གདོང་བསུར་
ཕྱིན། །བྲམ་ཟེ་མོ་ཡི་བསམ་པ་ལ། །དྲེད་མོང་ཁ་ལ་ཁྲག་ཀྱང་འདུག།
གཅན་གཟན་འདི་ཡང་དམར་དད་ཆེ། །ང་ཡི་བུ་དེ་བསད་པ་་་་
ཡིན། །ཐག་ཆོད་བསམས་ནས་དྲེད་མོང་ལ། །ལྕགས་སྐྱོགས་བརྒྱབ་
49



པས་མགོ་ལ་ཕོག ། དེ་ནས་དྲེད་མོང་དེ་རུ་ཤི། །དེ་ནས་ལོག་སྟེ་
བལྟས་ཙ་ན། །བུ་ཆུང་མལ་དུ་ཉལ་བསྡད་འདུག ། དུག་སྦྲུལ་ཁི་ལ་
མེ་འབར་གཉིས། །བསད་དེ་རོ་ནི་དེར་བཞག་འདུག །འགྱོད་ཀྱང་
ཐལ་ཏེ་བྱ་ཐབས་ཟད། །བཟང་ལན་ངན་གྱིས་འཇལ་བ་དེ་འདྲ་ཡོད་
པ་ཡིན། ཞེས་ཞུས་པས། རྒྱལ་པོས་དེ་ཡང་བདེན་གསུངས་ནས།
མཐའ་འཁོར་གྱི་བཙོག་པ་ ཐམས་ ཅད་ཕྱིར་སེལ་ཏེ། རྒྱལ་པོས་
གཟུགས་ཀྱི་ཉི་མའི་སར་བྱོན་ནས། ཉི་མ་ཁྱོད་ནི་དེ་རིང་ཡང་་
གཉིད་ ཤིན་ ཏུ་ ཆེ། རྨི་ ལམ་ བཟང་ ངན་ ཅི་ ཡང་ མ་ བྱུང་ ངམ།
ཡར་ལོངས་ལ་དགའ་བའི་གླེང་མོ་རེ་དང་། ཞིམ་པའི་ཁ་ཟས་འདྲ་
ཟོས་དང་ཟེར་གསུངས་པས། ཡང་གཟུགས་ཀྱི་ཉི་མས་འདི་སྐད་
ཞུས་སོ། །ཀྱེ་རྒྱལ་པོ་ཆེན་པོ་ལགས། ཁོ་མོ་ནི་མདང་ཞག་གཉིད་
ཀྱང་ཤིན་ཏུ་ཆེ། དེའི་དབང་གིས་རྨི་ལམ་ཡང་ཟང་ཟིང་སྣ་ཚོགས་
རྨིས་ཏེ། དྲན་པ་ཡང་ཤིན་ཏུ་མི་གསལ་བས། དེའི་སྟབས་ཀྱིས་
ཅི་ཡང་ཞུ་རྒྱུ་མ་མཆིས་ལགས།་ ཁྱད་པར་དུ་དེང་སང་ཁམས་ཀྱང་
འགགས་པས། བཟའ་བཏུང་ལ་སོགས་པར་བྲོ་བ་ཡང་ཅང་མ་
མཆིས། ཕལ་ཆེར་མི་གཙང་བའམ། གྲིབ་གཅིག་གིས་མནན་པ་
འདྲ་ཞུས་པས། དེ་ནས་རྒྱལ་པོས་ཀྱང་རྐྱེན་ཅི་ཡིན་མ་ཤེས་པར་
འདིའི་རྒྱུ་མཚན་གྱི་གླེང་མོ་བྱེད་ཅིང་བཞུགས་སོ། །རིགས་ངན་གྱི་བུ་
མོ་དང་གན་དྷེ་བཟང་མོ་གཉིས་ཀྱིས་སྔར་གླང་ཆེན་བསད་དེ་་་་་
གཟུགས་ཀྱི་ཉི་མའི་སར་བསྐྱལ་ཚུལ་དང༌། ད་རུང་མི་རོ་བམ་པོ་དེ་
བཞིན་བྱེད་པར་རྒྱལ་པོས་གཟུགས་ཀྱི་ཉི་མ་ལ་ཅི་ཡང་མི་མཛད་པ་
ཟེར་བའི་གླེང་མོ་བྱས་པའི་རྗེས། གན་དེ་བཟང་མོས་དེ་རིང་སྔར་
བས་ལྷག་པའི་འཕྲུལ་ཞིག་བྱེད་ཟེར་ཉི་དྲོས་ཙམ་ལ་གླུ་གར་གྱི་ཆས་
རྣམས་ཁྱེར་ཏེ་ཕོ་བྲང་ལ་སོང་ངོ༌། །རྒྱལ་པོས་གན་དྷེ་བཟང་མོ་ཁྱོད་



མི་ཚེ་གླུ་གར་ལ་མཁས་པས་ཉི་མའི་བསུན་གྲོགས་གྱིས་གསུངས་སོ། །
དེ་ནས་གན་དྷེ་བཟང་མོས་གཟུགས་ཀྱི་ཉི་མའི་དྲུང་དུ་སོང་སྟེ། གླུ་
གར་གྱི་མཆོད་པ་འབུལ་ཞིང་འདུག་པའི་དུས་སུ། ནེ་ཙོ་སྨྲ་མཁན་
དེས་རྒྱལ་པོ་བློན་འབངས་འཁོར་བཅས་ཚོགས་པའི་མདུན་དུ་་་་
མཆོངས་ནས་འ་དི་སྐད་ཅེས་ཞུས་སོ། །ཀྱེ་རྒྱལ་པོ་ཆེན་པོ་སྙན་གསོན་
དང་། རིན་ཆེན་ཟངས་ཀྱི་ཁ་མདོག་ལ། །དུང་དཀར་ཐེམ་་པ་་་
བཙུགས་པ་ཡི། །དམར་པོ་མཚལ་གྱི་སྒོ་མོ་ལ། །དར་ཟབ་ན་བཟའ་
གསོལ་བ་ཡི། །ལྟད་མོ་གཟུགས་མེད་ཁྱི་ཆུང་ལ། །བཙུན་མོའི་ཟུར་
ཕུད་སོང་སོང་ནས། །ཉི་ཟླ་ཐང་ལ་འབེབས་ཀྱིན་འདུག །རྒྱ་་
མཚོའི་ཀླུ་གཉན་འཁྱོམ་གྱིན་འདུག ། རི་རབ་ཀླད་ལ་སྐོར་གྱིན་
འདུག ། ཅེས་ཞུས་པས། གན་དྷེ་བཟང་མོའི་བསམ་པ་ལ། ནེ་
ཙོ་དེས་བྱ་སྐྱེལ་ཉེན་འདུག་བསམས་ཏེ། དེ་མ་ཐག་ཏུ་སྣང་བ་དགུ་
འགྱུར་གྱི་རོལ་མོ་རྒྱུད་བཅུ་གཉིས་མ་རྐང་པ་གཡས་ པའི་བརླ་ལ་་
བཞག་སྟེ་གཡོན་པ་དང་བྲང་གིས་བརྟེན་ནས་སོར་མོ་རྣམས་ཀྱིས་
དལ་པོར་དཀྲོལ་ཏེ་སྒེག་པའི་རྣམ་འགྱུར་དང་བ་ཅས་ནས་སྙན་པའི་
གླུ་དབྱངས་ལེན་ཞིང་། ཡང་དེ་ནས་ཡར་ལངས་ཏེ་པི་ཝང་གཏོང་
བཞིན་གར་བྱས་པས། རྒྱལ་པོ་འཁོར་དང་བཅས་པ་རྣམས་ཐུགས་
མཉེས་ཏེ། ནེ་ཙོ་ལ་ གླུ་གར་ལྟད་མོ་དེ་འདྲ་མཐོང་མྱོང་ངམ་་་་
གསུངས་པས། ནེ་ཙོ་ན་རེ། ཀྱེ་རྒྱལ་པོ་ཆེན་པོ་སྙན་གསོན་དང་།
ལྟད་མོ་འདི་ལས་ཆེ་བ་མཐོང་། །ཁ་ལ་སོ་མེད་མཆེ་བ་ཅན། །ལོ་
ལྔར་ལོན་པའི་རྒས་མོ་གཅིག ། མེ་ལྕེའི་དབལ་འདབ་འཐེན་འཐེན་
ནས། །ཆུ་ཡི་སྐུད་པ་འཁལ་བ་མཐོང་། །ལྟད་མོ་ཆེ་ན་དེ་ཆེ་མོད། །
ཅེས་ཞུས་པས། ཐམས་་ཅད་ནེ་ཙོ་ལ་འབར་ཏེ། འདི་འདྲའི་
རྫུན་ཆེ་ལ་གཏམ་དོན་མི་འགྲིག་པ། ཁ་ལ་སོ་མེད་མཆེ་བ་ག་ནས་
51



ཡོད། ། ལོ་ལྔའི་བུ་མོར་ རྒས་མོ་ག་ནས་ཐོགས། ། མེ་ལྕེའི་དབལ་་་
འདབ་སུ་ཡིས་འཐེན་འཐེན་བྱེད། །ཆུ་ཡི་སྐུད་པ་འཁལ་བ་གང་གིས་
མཐོང་། ། འདི་འདྲའི་རྫུན་ཉན་པ་ལས། གན་དྷེ་བཟང་མོའི་གླུ་
གར་ལྟད་མོ་ཆེ་བས་གླུ་གར་གྱི་གཙོ་མོ་གྱིས་ཤིག་སྨྲས་པས། ནེ་ཙོ་
ན་རེ། འོ་ན་ ཐམས་ ཅད་ཚུར་ཉོན་དང་། ། ན་ནིང་མངོན་ཤེས་
བཤད་པ་དེ། ། ད་ལོ་ ཐོག་ཏུ་འཁེལ་ནས་གདའ། ། ལྟད་མོ་ཉིན་་་་
བཞིན་ཆེ་རུ་འགྲོ །ལྟ་དད་ཅན་རྣམས་མ་འགྱོད་ཅིག །ཟེར་ནས་
ནེ་ཙོ་རང་གནས་སུ་སོང་ངོ༌། །ཉི་ནུབ་ཚུན་གླུ་གར་གྱི་མཆོད་པ་ཕུལ་
བའི་རྗེས། དེ་ནས་གན་དྷེ་བཟང་མོས་མྱོས་ཤིང་རྨུགས་པར་བྱེད་
པའི་རྫས་ངན་དྲུག་ཅུ་རྩ་གཉིས་རྒྱལ་པོ་འཁོར་དང་བཅས་པ་ཐམས་
ཅད་ལ་བཏབ། ལྷག་པར:གཟུགས་ཀྱི་ཉི་མ་ལ་བཏབ་སྟེ། མོ་
རིགས་ངན་བུ་མོའི་སར་སོང་ངོ༌། ། དེ་ནས་གན་ངྷ་བཟང་མོས་་་་
རིགས་ངན་བུ་མོ་དེ་ལ། ཡ་གི་ནེ་ཙོ་སྨྲ་མཁན་དེས་ངེད་རང་གཉིས་
པོའི་བྱ་བ་འདི། རྒྱལ་པོའི་དྲུང་དུ་བྱ་སྐྱེལ་ཉེན་འདུག དོ་ནུབ་
ལ་དོན་ཆོད་པ་བྱེད་དགོས་ཟེར་བའི་ཞིབ་གཏམ་མང་པོ་གླེང་བའི་
མཐར། དོ་ནུབ་སྲས་ཆུང་བ་ཟླ་བའི་གཞོན་ནུ་ཡབ་རྒྱལ་པོའི་་་
མཆན་ནས་བརྐུས་ཏེ། གཟུགས་ཀྱི་ཉི་མའི་སྔས་མགོར་ཁྱེར་ཏེ།
ཁོག་སྟོད་ཁོག་སྨད་ཕྲལ་ཞིང་ནང་ཁྲོལ་བཏོན་ནས་མོས་བསད་ཚུལ་
བྱས་བཞག་ན། གཟུགས་ཀྱི་ཉི་མ་རྒྱལ་པོ་འཁོར་བཅས་ཀྱིས་སྲོག་
དང་ཕྲལ་བ་ ཐག་ཆོད་པས། སྲས་ཆུང་བ་ཟླ་བའི་གཞོན་་་་་་་
བཀྲོངས་པ་ལ་ཁྱོད་འགྱོད་དམ་མི་འགྱོད་ཅེས་གན་དྷ་བཟང་མོས་
རིགས་ ངན་ བུ་ མོ་ ལ་ དྲིས་ པས། རིགས་ ངན་ བུ་ མོ་ ན་ རེ།
གཟུགས་ཀྱི་ཉི་མ་མེད་པར་གཏོང་ནུས་ན། ང་དང་ཁྱོད་དང་རྒྱལ་
པོ་གསུམ་མ་གཏོགས་གཞན་སུ་ལའང་འཕངས་པ་མེད། དེ་བཞིན་



བྱེད། གཟུགས་ཀྱི་ཉི་མ་མེད་པར་བྱས་འདུག་ན། ཁྱོད་ཀྱང་
དབུལ་བ་དང་བྲལ་བའི་ལོངས་སྤྱོད་དང་ལྡན་པ་ཞེས་སྨྲས་སོ། །དེ་
ནས་གན་ངྷ་བཟང་མོས་ནམ་གྱི་གསུམ་ཆ་ཙམ་སོང་བ་དང་། རྒྱལ་
པོའི་ཕོ་བྲང་དུ་སོང་བས་རྒྱལ་པོ་འཁོར་བཅས་ནི་རྫས་དེའི་ནུས་པས་
གོས་ཕུད་ནས་གཅེར་བུར་ཉལ། ལ་ལ་མགོ་མཇུག་སྒྱུར་ཏེ་ཉལ།
ལ་ལ་ཁ་བུབ་ནས་ཉལ། ལ་ལ་ཁ་ཆུ་སྣ་ཆུ་འཛག་ཅིང་སོ་སྒྲ་་་་་
འདེབས་ཤིང་འདུག མོས་ཡིད་གཉིས་ཐེ་ཚོམ་མེད་པར་ཡབ་རྒྱལ་
པོ་ཟླ་བའི་དེད་དཔོན་གྱི་གཟིམ་ཁང་དུ་སོང་སྟེ་ཡབ་ཀྱི་མཆན་ནས་
སྲས་ཟླ་བའི་གཞོན་ནུ་ལོ་དྲུག་ལོན་པ་སྐུ་ན་གཞོན་ཞིང་བཀྲ་་་་་
མདངས་ མཚར་ བ་ ཡིད་འོང་ ལྷའི་ སྲས་ དང་མཚུངས་ པ་ དེ་ ཉིད།
སྐུ་ལུས་ཕྱེད་ཙམ་ཕྱིར་དོན་འདུག་པ། རྒྱལ་པོའི་མཆིན་ནས་་་་
བརྐུས་ཏེ་གཟུགས་ཀྱི་ཉི་མའི་སར་ཁྱེར་ནས། གྲི་གུས་ཁོག་སྟོད་
དང་ཁོག་སྨད་ཕྲལ་ཏེ་སྔར་བཞིན་ཁོག་སྟོད་ཉི་མའི་གཡས་སུ་བཞག
ཁོག་སྨད་ཉི་མའི་གཡོན་དུ་བཞག ནང་ཁྲོལ་ཐམས་ཅད་སྔས་་
མགོར་སྤུངས། ཁྲག་རྣམས་གཟུགས་ཀྱི་ཉི་མའི་ཁ་ནས་འཛག་ཚུལ་
བྱས་ཏེ་བཞག་ནས། སྐད་མ་དོན་པར་ཡིད་ལ་གན་དྷེ་བཟང་མོའི་
བསམས་པ་སྒྲུབ་བོ་ཟེར་སྤྲོ་བ་དཔག་མེད་སྐྱེས་ནས་རིགས་ངན་བུ་
མོའི་སར་སོང་ངོ༌། །དེ་ནས་ནམ་ལང་དུ་ཉེ་བ་ན། བུ་གཏོར་བ་
སྙིང་གིས་ཚོར་ཟེར་བ་བདེན་པར་འདུག ཡབ་རྒྱལ་པོ་ཟླ་བའི་
དེད་དཔོན་གྱིས་སྲས་ཆུང་བ་ཟླ་བའི་གཞོན་ནུ་མཆན་ནས་གཏོར་བ་
སེམས་ཀྱིས་ཚོར་ཏེ་མནལ་བཞེངས་ནས་གཟིགས་པས། གར་སོང་
ཆ་མེད། གཟིམ་ཁང་ནང་མ་ཟད་ཕོ་བྲང་སྟེང་འོག་ཐམས་ཅད་ལ་
བཙལ་བས་མ་རྙེད། དེ་ནས་ཡབ་ཀྱིས་སྲས་རྒྱལ་པོ་ཟླ་བའི་སེང་གེ་
བོས་ཏེ་གཟུགས་ཀྱི་ཉི་མའི་རྩར་སོང་བས། ཟླ་བའི་གཞོན་ནུའི་



ཁོག་སྟོད་ཉི་མའི་གཡས་སུ་བཞག ཁོག་སྨད་ཉི་མའི་གཡོན་དུ་
བཞག ནང་ཁྲོལ་ཐམས་ཅད་སྔས་མགོར་སྤུངས། ཁ་ནས་ཁྲག་
འཛགས་ཏེ་འདུག་པ་ལས། དེ་མ་ཐག་ཏུ་རྒྱལ་པོ་ཡབ་སྲས་གཉིས་
ཞེ་སྡང་འབར་ནས། ཟླ་བའི་སེང་གེས་ཉི་མའི་སྐེ་གཅོད་པར་་་་
བརྩམས་པས། ནེ་ཙོ་སྨྲ་མཁན་གར་ཡོང་ཆ་མེད་པར་རྒྱལ་པོའི་
དྲུང་དུ་འོངས་ནས་འདི་སྐད་ཞུས། ཀྱི། རྒྱལ་པོ་ཆེན་པོ་སྙན་
གསོན་དང༌། །བྱ་བ་ཐམས་ཅད་བརྟག་ནས་བྱ། །མ་བརྟག་པ་ལ་བྱ་
མི་རུང་། །རྒྱལ་པོ་དང་ནི་ནེ་ཙོ་བཞིན། ། ཞེས་ཞུས་པས། རྒྱལ་
པོས་རྔོན་པའི་བུ་ཡིས་ང་རེ་བསླུས། །ཤ་ཟ་མཁའ་འགྲོ་འདི་ལྟ་བུ། །
དགོས་པའི་གླང་ཆེན་དེ་རུ་བཀུམ། །དེ་འཕྲལ་སྲོག་དང་ཕྲལ་རྩིས་
ལ། །ནེ་ཙོའི་ཁ་ལ་ཉན་པས་ཉེས། ། བདེན་མེད་ནེ་ཙོའི་བློ་བྲིད་
ཀྱིས། །ཕོ་བྲང་ཐམས་ཅད་མི་རོས་གང་། །དེ་འདྲའི་གཏམ་ལ་ཤོད་
ལོས་མེད། །དེ་བས་ནེ་ཙོ་གཤིན་རྗེའི་གནས་སུ་བཞུད་གསུངས་ནས་
རལ་གྲི་ནེ་ཙོའི་སྐེ་ལ་བརྒྱབ་སྟེ་ནེ་ཙོ་དེར་བཀུམ་མོ། །དེ་ནས་་་་་
གཟུགས་ཀྱི་ཉི་མའི་སྐེ་གཅོད་པར་བརྩམས་པ་དང་གཟུགས་ཀྱི་ཉི་མ་
དེའི་ཞལ་རས་མཐོང་བས། ཤིན་ཏུ་མཚར་ཞིང་ཡིད་དུ་འོང་བ་
ནས་རྒྱལ་པོ་རང་ཡང་སྙིང་བརྩེ་དྲགས་པའི་སྟབས་ཀྱིས་གསོད་མི་
ནུས་པར། རལ་གྲི་ཡབ་རྒྱལ་པོའི་ཕྱག་ཏུ་ཕུལ་ནས་བདག་ནི་ཡུན་
རིང་འགྲོགས་པ་དང་། ཐག་རིང་ནས་དཀའ་ལས་ཀྱིས་བཀུག་་
པའི་བཙུན་མོར་སོང་བའི་སྟབས་ཀྱིས་གསོད་མི་ནུས་པར་གདའ་
བས། ཡབ་ཀྱིས་བསྒྲལ་བ་ཞུ་ཞུས་པས། དེ་མ་ཐག་ཏུ་ཡབ་ཀྱིས་
རལ་གྲི་ཁྱེར་ཏེ་གསོད་དུ་བྱོན་པས། རལ་གྲིས་སྐེ་བྲེག་པར་བརྩམ་
པ་ན་གཟུགས་ཀྱི་ཉི་མའི་ཞལ་རས་མཐོང་བས། ཡིད་དུ་འོང་ཞིང་
མཚར་དྲགས་པའི་སྟབས་ཀྱིས་སྐེ་གཅོད་མ་ནུས་པར་སླར་ལོག་བྱོན།
54



དེ་ནས་རྒྱལ་པོ་ཡབ་སྲས་བཀའ་བློན་འབངས་བཅས་པ་རྣམས་་་་་
བཀའ་གྲོས་མཛད་པས། ཁ་ཅིག་གིས་མོ་རང་ཡུལ་གཞན་དུ་་་་
སྨྱུགས་པ་དྲག་ཟེར། ཁ་ཅིག་གིས་མོ་རང་སྔར་ནས་འོངས་པའི་
སར་སྐྱེལ་བ་དྲག་ཟེར། ཁ་ཅིག་གིས་ད་རུང་འདི་འདྲའི་བཙུན་མོ་
རྙེད་པར་དཀའ་བས་ནག་རན་པ་གཅིག་ཕབ་སྟེ་བཞག་པ་དྲག་ཟེར་
ཁ་མི་མཐུན་པ་མང་པོ་བྱུང་། དེས་ན་བདུད་བློན་དུག་གི་རལ་པ་
ཅན་ཞེས་བྱ་བ་ཤིན་ཏུ་ཁྲོ་ཞིང་གཏུམ་པ། སྲོག་གཅོད་ཀྱི་ལས་ལ་
ལྷག་པར་དགའ་བ་གཅིག་ཡོད་པ་དེས་གཙོས་སྡིག་བློན་རྣམས་ན་རེ།
འདི་ལ་ཐོབ་མི་ཐོབ་ཀྱི་དབང་དུ་སོང་ན། གྲོང་ཁྱེར་གྱི་སུམ་མདོ་
རྣམས་སུ་ཤ་ཁྲག་རྣམས་སིལ་བུར་བཏུབ་སྟེ་ཁྱི་དང་གཅན་གཟན་ལ་
སོགས་པར་སྟེར་བར་རིགས་ཏེ། དེ་དག་རྒྱལ་པོ་ཡབ་སྲས་ཀྱི་་
ཐུགས་ཀྱིས་མི་བཟོད་པ་འདུག་པས། ད་ནི་གཤེད་མ་མི་གསུམ་ལ་
སྤྲད་ནས་ ཤར་ལྷོའི་མཚམས་ སུ་ ཉི་མ་གསུམ་ཙམ་ ཕྱིན་ པའི་ སར།
དུར་ཁྲོད་ཆེན་པོ་ཁྲག་མཚོ་འཁོལ་བ་ཞེས་བྱ་བ་ན། ཤིན་ཏུ་་་་
འཇིགས་སུ་རུང་བ་དང་མི་མ་ཡིན་པའི་གདུག་པ་ཅན་དེ་དག་རྣམ་
པར་རྒྱུ་ཞིང༌། ཁྱད་པར་ཤ་བཟའི་ཚོགས་དང་། སྲིན་པོའི་་་་
ཚོགས་འཇིགས་པའི་གཟུགས་ཅན་རྣམས་ཀྱིས་གང་བ། ཉིན་པར་
ཁྲག་དང་ཞག་གི་རྒྱ་མཚོ་འཁྱིལ་ཞིང་། མཚན་མོ་ས་ཕྱོགས་ཐམས་
ཅད་གདུག་པའི་མེ་ལྕེ་རབ་ཏུ་འབར་བ། ཝ་དང་ལྕེ་སྤྱང་དང་དྲེད་
དང་མི་རྒོད་ལ་སོགས་པའི་གཅན་གཟན་རྣམས་ཀྱིས་ནི་མི་སྙན་པའི་
སྒྲ་དུ་མ་སྒྲོག་པ། སྦྲུལ་སྦྲུམ་འབྱིན་ལ་སོགས་པའི་དུག་སྦྲུལ་གདུག་
པ་ཅན་རྣམས་ཀྱི་ཁ་རླངས་སྤྲིན་ལྟར་འཐིབས་པ། སྐྱེ་འགྲོའི་སྲོག་
དབུགས་ལེན་པར་བྱེད་པའི་འདྲེ་སྲིན་གདུག་པ་ཅན་རྣམས་ཀྱིས་
དུས་རྒྱུན་ཆད་མེད་པར་གང་བ། ཀེང་རུས་དང་རོ་དང་རོ་དུམ་ལི་
55



སོགས་རང་སར་འཁྲབ་ཅིང་། ཚེག་སྒྲ་སྒྲོག་པ་ཞིག་ཡོད་པ་དེར་
བསྐྱལ་ཏེ་གཤེད་མ་ གསུམ་ པོ་ལ་ ཤ་ཁྲག་ གཏོར་དུ་འཇུག་དགོས།
ཁོང་གསུམ་ལ་གླ་རྔན་པ་ཡང་རྒྱལ་པོའི་མངའ་རིས་ཀྱི་གསུམ་ཆ་སྟེར་
བ་གནང༌། དེ་བཞིན་མ་བྱས་ན་རྒྱལ་པོ་ཡབ་སྲས་ཀྱང་སྲོག་དང་
འབྲལ་ ཞིང༌ རྒྱལ་ སྲིད་ ཀྱང༌ སྟོངས་ པར་ འགྱུར་ རོ་ ཞེས་ ཞུས་ པས།
ཐམས་ཅད་སྡིག་བློན་རྣམས་ཀྱི་ཁ་ལ་ཉན་ཏེ། གཟུགས་ཀྱི་ཉི་མ་
གཤེད་མ་གསུམ་གྱི་ལག་ཏུ་སྤྲད་ནས། ཁྱོད་གསུམ་གྱིས་འདི་དུར་
་ཁྲོད་ཁྲག་མཚོ་འཁོལ་བའི་གནས་སུ་ཁྲིད་དེ་གསོད་ཅིག དེ་ལྟར་
བྱས་ནི་ཁྱོད་གསུམ་ལ་རྔན་པ་རྒྱལ་པོའི་མངའ་རིས་གསུམ་ཆ་སྟེར་རོ་
ཞེས་སྨྲས་པས། ཁོང་གཤེད་མ་གསུམ་པོས་དེ་མ་ཐག་ཏུ་གཟུགས་
ཀྱི་ཉི་མའི་ཡན་ལག་རྣམས་ལྕགས་སྒྲོག་གིས་བསྡམས། སྐུ་ལུས་ཀྱི་
ན་བཟའ་རྣམས་ཕུད། མཛེས་པའི་རྒྱན་རྣམས་བཀྲོལ་ནས་ཚེར་
མའི་ལྕག་གིས་བརྡུངས། རེ་བ་ནག་པོའི་གོས་ཀྱིས་སྐུ་སྨད་དཀྲིས།
སྐེ་ལ་ཞོགས་པ་ནག་པོ་བརྒྱབ་ནས་གཤེད་མ་རྣམས་ཀྱིས་སྔ་ཐག་ཕྱི་
ཐག་བྱས་ཏེ་ཕོ་བྲང་གི་ཕྱིར་ཁྲིད་ཡོང་བས། དེ་མ་ཐག་ཏུ་ས་རྣམས་
ཁུལ་བུར་གཡོས་ཤིང༌། ཉི་མ་དང་ཟླ་བའི་འོད་ཀྱང་མི་སྣང་ངོ༌། །
མྱ་ངན་མེད་པའི་ཚལ་ཞེས་བྱ་བ་དེ་ཡང་མྱ་ངན་གྱི་ཁུང་བུར་ཚུད།
མེ་ཏོག་པད་མ་དང་ཨུཏྤལ་ལ་སོགས་ཀྱང་རྙིད་ཅིང་སད་ཀྱིས་ཁྱེར།
གསར་པ་མི་ཤོར་བ་དང༌། འབྲས་བུའི་ལྗོན་ཤིང་རྣམས་ཀྱང་ལོ་མ་
དང་མེ་ཏོག་འབྲས་བུ་རང་སར་བསྐམས། ཡོན་ལག་བརྒྱད་དང་
ལྡན་ པའི་ ནེའུ་ སིང༌ དོང༌། རྫིང༌ བུ་ ཡང་ བསྐམས་ པར་ གྱུར། །
ཁྱད་པར་སྐད་སྙན་སྒྲོག་པའི་བྱ་ཀ་ལ་པིང་ཀ་ལ་སོགས་འདབ་ཆགས་
རྣམས་ཀྱང་བྲང་ས་ལ་བརྡབས་ཏེ་ཁ་ནས་ཁུན་འདེབས་པ་སོགས་
བྱེད། ཝ་དང་ལྕེ་སྤྱང་འཕར་བ་ལ་སོགས་པ་གདུག་པའི་གཅན་



གཟན་རྣམས་ཀྱང་གདུག་པའི་སྐད་མི་སྙན་པ་སྒྲོག་ཅིང་གྲོང་ཁྱེར་གྱི་
སུམ་མདོ་དང་བཞི་མདོ་རྣམས་སུ་མཆོངས་པ་ལ་སོགས་པའི་ལྟས་
ངན་གྱིས་ཕྱོགས་ཐམས་ཅད་གང་བར་གྱུར་པས། གྲོང་ཁྱེར་གྱི་མི་
རྣམས་ཀྱིས་མགྲིན་གཅིག་ཏུ་འདི་འདྲའི་ལྟས་ངན་ཆེ་བ་ཅི་ཞིག་ཡིན།
རྒྱལ་ པོ་ ཡབ་ ཡུམ་ གྱི་ སྐུ་ཚེ་ལ་ བར་ ཆད་ ཡོང་ བ་ ནི་ མིན་ ཡིན་ཆེ།
འདི་ཅི་ཡིན་མི་ཤེས་ཟེར་ནས་ཐམས་ཅད་རྒྱལ་པོའི་ཕོ་བྲང་དུ་ལྟ་བར་
དེངས་ཟེར་རྒྱལ་པོའི་ཕོ་བྲང་གི་སྒོ་ཁར་ཕྱིན་པས། མཚར་ཞིང་
ཡིད་དུ་འོང་བའི་བཙུན་མོ་གཟུགས་ཀྱི་ཉི་མ་གཤེད་མ་གསུམ་གྱིས་སྔ་
ཐག་ཕྱི་ཐག་བྱོས་དྲུད་པ་དང་བརྡེགས་པ་བརྡུངས་པ་ལ་སོགས་་་་
མཐོང་བས། མི་རྣམས་ཀྱིས་བྲང་བརྡུངས་ཤིང་འདུག ལ་ལ་ཁུ་
ཚུར་སེན་མོས་བྱེད་ཅིང་འདུག ལ་ལ་ལུས་ས་ལ་བརྡབས་ཤིང་
འདུག ལ་ལ་དྲན་མེད་དུ་འགྱེལ། ལ་ལ་ཁ་གདངས་མིག་་་་༌་
གདངས་ནས་ཧ་ལས་ཏེ་ལུས་པ་ལ་སོགས་པས། གྲོང་ཁྱེར་གྱི་སྐྱེ་བོ་
རྣམས་མྱ་ངན་གྱི་ཁུང་བུར་ཚུད་དེ་འདུག་པས། དེའི་དུས་སུ་་་
གཟུགས་ཀྱི་ཉི་མ་ཡང་གཤེད་མ་མི་གསུམ་པོས་བརྡེགས་པ་དང་དུད་
པ་ དང༌ བརྡུངས་ པ་ ལ་ སོགས་ པའི་ སྡུག་ བསྔལ་ མི་ བཟོད་ པར།
འཁོར་འབངས་རྣམས་ལ་འདི་སྐད་ཅེས་གསུངས་སོ། །ཀ་ཡེ་གསོན་
དང་འདིར་ཚོགས་འཁོར་འབངས་ཀུན། ། ཨ་ཕ་ཕ་ཡེ་ཟུག་གཟེར་
འདི་འདྲ་ནི། །ཨ་ཀ་ཁ་ཡེ་བུ་མོས་ཅི་ཉེས་པ། །ཀྱི་ཧུད་ཀྱི་ཧུད་རྒྱལ་
པོ་ཅི་བསམས་པ། །ཨ་ཙ་མ་ན་བཟོད་གླགས་མི་འདུག་པས། །ཀྱེ་མ་
ཀྱི་ཧུད་ར་མདའ་གཞན་ན་མེད། །ལས་ངན་བསགས་པའི་རྣམ་སྨིན་
ཡིན་ལས་ཆེ། །འདི་ལ་བསམས་ལས་མི་དགེ་བཅུ་ལ་འཛེམས། །
ཞེས་སྨྲེ་སྔགས་ཀྱིས་གསུངས། འཁོར་འབངས་རྣམས་ཀྱི་ནང་ནས་
བློ་གྲོས་ཆེ་ཞིང་། ཤེས་རིག་ལྡན་པ་རྣམས་ཀྱིས་བཙུན་མོ་གཟུགས་



ཀྱི་ཉི་མ་ལ་འདི་ལྟར་ཞུས་སོ། །ཀྱེ་མོ་ཡིད་འཕྲོག་རབ་མཛེས་ལྷ་་
གཅིག་བཙུན་མོ་ཁྱོད། །འཁོར་འབངས་ནང་ནས་གྲོགས་མེད་་་་་་
གཅིག་པུར་བྱོན། ། མཛེས་པའི་རྒྱན་བཀྲོལ་འཇམ་པའི་གོས་ཕུད་
ནས། །དགའ་བའི་གྲོགས་དང་བརྩེ་བའི་གཉེན་བོར་ཏེ། ། རྔམས་
ཤིང་འཇིགས་པའི་གཤིན་རྗེའི་གཤེད་མས་བཟུང་། །ཚངས་་་་་་་
དབྱངས་མགུལ་ལ་བདུད་ཞགས་ནག་པོས་བཅིངས། །འཇམ་མཉེན་
ཡན་ལག་ལ་སོགས་ལྕགས་སྒྲོག་བསྡོམས། །ཅི་འདྲ་ཅི་ཉེས་འདི་འདྲ་
ཕོད་ལགས་སམ། །ཆོས་རྒྱལ་ཆེན་པོ་གདོན་གྱིས་མ་བསླུས་སམ། །
མ་ངུས་མིག་ནས་མཆི་མ་ལུས་ཀྱང་ཞོམ། །ངུས་པས་མིག་ནས་ཁྲག་
གི་ཆར་པ་བབས། ། དྲན་པ་བཟུང་ཡང་རྣམ་ཤེས་ཕྱི་མ་ཕྱོ། ། ལུས་
གཟུགས་བསྲངས་ཀྱང་གོམ་པ་འཁྱར་མ་ཁྱོར། །འདི་འདྲའི་འོ་་་་
བརྒྱལ་ཉེས་པོ་ཅི་ཞིག་མཛད། །བདག་ཅག་འཁོར་འབངས་ལོངས་
སྤྱོད་རྒྱན་ཕུལ་ནས། །ཉེས་ན་ཞུ་འབུལ་དྲང་པོར་ གསུངས་ཞུས་་་
པས། །གཟུགས་ཀྱི་ཉི་མས་འདི་སྐད་ཅེས་གསུངས་སོ། ། ཀ་ཡེ་་་་
གསོན་དང་འདིར་ཚོགས་འཁོར་འབངས་ཀུན། ། བུ་མོས་མ་ཉེས་
ཉེས་ན་ཅི་སྨོས་མཆིས། ། ཁོ་མོས་སྡུག་བསྔལ་འདི་འདྲ་མཐོང་ཙ་
ན། །བྱ་རིན་ཆོག་པའི་དམ་ཆོས་མི་བྱེད་པར། །འཁོར་བའི་ཆོས་ལ་
སྙིང་པོ་ཅི་ཞིག་འདུག ། མི་རྟག་ཚེ་ལ་རང་དབང་ཅི་ཞིག་འདུག །
བསགས་པའི་ནོར་ལ་སྙིང་པོ་ཅི་ཞིག་འདུག །མཛའ་བའི་གྲོགས་ལ་
ཕྱི་ཐག་ཅི་ཞིག་འདུག །གསར་འགྲོགས་ཅན་ལི་ཁྲེལ་གཞུང་ཅི་ཞིག་
འདུག ། ངོ་བསྟོད་མཁན་ལ་བློ་གཏོད་ཅི་ཞིག་འདུག ། འགྲོ་
འདུག་གནས་ཚུལ་འདི་ལྟར་ཡིན་པ་ལ། ། འཁོར་བའི་ཆོས་སྤོངས་
དགེ་བའི་ལས་ལ་འབུངས། ། ཞེས་ གསུངས་པས། དེའི་དུས་སུ་
རྒྱལ་པོ་ཟླ་བའི་སེང་གེས་ཀྱང་འཁོར་འབངས་ཚོས་སྨྲེ་སྔགས་འདོན་
58



ཞིང་ཉམ་ཐག་པའི་ཅ་ཅོའི་སྐད་སྒྲ་སྒྲོག་པ་དེ་གསན་ནས། ཐུགས་
ཀྱིས་མ་བཟོད་པར་ཕོ་བྲང་གི་ཕྱིར་བྱོན་བྱུང་བས། འཁོར་་་་་་་
འབངས་རྣམས་ཀྱིས་མགྲིན་གཅིག་ཏུ་རྒྱལ་པོ་ལ་འདི་སྐད་ཅེས་ཞུས་
སོ། །ཀྱེ་རང་ཅག་རྣམས་ཀྱི་ལྷ་གཅིག་ཚུར་གསོན་དང༌། །རང་སྡུག་
རང་གིས་མྱོང་བའི་འཁོར་བ་ལ། ། རང་ཤ་རང་གིས་ཟ་བ་ཡི་དྭགས་
རིགས། །རང་སྲོག་རང་གིས་གཅོད་པ་ཕྱེ་མ་ལེབ། །རང་སྙིང་རང་
གིས་བཏོན་ནས་གཤེད་མ་ལ། ། རང་ཤ་དྲོན་མོ་སྟེར་བ་ད་རེས་
ཙམ། །རང་མགོ་རང་གིས་ མ་ སྨད་ ལྷ་ཡི་སྲས། ། ཞེས་ཞུས་པས།
སྡིག་བློན་རྣམས་ཁྲོས་ཏེ་རྒྱལ་པོའི་དྲུང་དུ་ཕྱིན་ནས། ཀྱི་རྒྱལ་པོ་
ཆེན་ པོ་ ལགས། རྒྱལ་ པོ་ དང་ བུ་ མོས་ བྱ་ བ་ ལན་ གཅིག་ ཟེར།
སྔོན་མའི་གཏམ་གྱི་རྗེས་ཕྱི་མས་གནོན་པ་ཡིན། ནག་ཅན་དཔོན་
པོས་མི་སྐྱོང་། སྡིག་ཅན་བླ་མས་མི་འདྲེན་པའི་དཔེ། རྒྱལ་པོས་
སྨྲ་བ་ལན་གཅིག་ཡིན་པར་ནག་ཅན་གྱི་ཁྲིམས་ས་འདིར་བཞུགས་ན།
སྐུ་ལ་བཙོག་གྲིབ་ཕོག་ཉེན་ཡོད་པས། དེ་བས་ཕོ་བྲང་ནང་དུ་་
བཞུད་ཟེར་གདན་དྲངས་སོ། །དེ་ནས་གཟུགས་ཀྱི་ཉི་མའི་བསམ་པ་
ལ། ཁོ་མོ་ནག་ལས་མི་འགྲོལ་བའི་ཁར། ཁོང་འཁོར་འབངས་
འདི་རྣམས་ཀྱིས་རྒྱལ་པོ་ལ་ཚིག་ངན་གྱི་སྐུར་བ་མང་རབ་ཅིག་བཏབ་
སོང་བས། ཁོང་རྣམས་ལ་ནག་ཆད་སྤྱད་དོགས་ནས་འཁོར་་་་་
འབངས་རྣམས་ལ་འདི་སྐད་ཅེས་གསུངས་སོ། །སྔོན་ཆད་གནས་
འདི་མུ་སྟེགས་གདོལ་པའི་གླིང་། །དེང་སང་དུས་འདིར་ཆོས་ཀྱི་ལྡུམ་
ར་བཞིན། །ལེགས་བཤད་སྦྲང་རྩི་བཏུང་མཁས་བུང་བའི་ཚོགས། །
ཆོས་ཀྱི་སྒྲ་དབྱངས་སྙན་པའི་དྲིལ་ཁྲོལ་དུས། །བདུད་རིའི་སད་དང་
ནག་པོའི་རླུང་ཤུགས་ཀྱིས། །པད་མའི་ཚལ་བཅོམ་བུང་བའི་ཚོགས་
རྣམས་གཏོར། །རྒྱལ་པོ་ཟླ་བ་སྡིག་བློན་སྤྲིན་གྱིས་སྒྲིབ། །གཟུགས་
59



ཀྱི་ཉི་མ་སྒྲ་གཅན་གཤེད་མས་བཟུང༌། །མཐར་མེད་གནས་སུ་ལུས་
སྲོག་དོར་དགོས་པ། །རྒྱལ་པོས་མ་ལན་བུ་མོས་ཅི་ཉེས་པ། །ཚིག་
ངན་མེ་ཏོག་རྗེ་ལ་མ་གཏོར་ཅིག ། ཅེས་གསུངས་པས། ་ འཁོར་
འབངས་རྣམས་གདུང་ཤུགས་དྲག་པོས་མཆི་མ་ཁྲག་བཞིན་འཛག་
པའི་ངང་ནས་འདི་སྐད་ཞུས། བདག་ཅག་མགོན་སྐྱབས་མེད་པ་
རྣམས་ཀྱི་སྐྱབས། ། ཕ་མ་མེད་པའི་དྭ་ཕྲུག་རྣམས་ཀྱི་མ། ། དབུལ་
ཕོངས་རྣམས་ལ་ཟས་ནོར་བདེ་སྟེར་མ། །བདེ་སྐྱིད་ཀུན་སྩལ་བསམ་
འཕེལ་ནོར་བདག་མ། ། ངེད་རྣམས་བོར་ནས་གང་དུ་གཤེགས་་་
ལེགས་སམ། །མ་རིག་མུན་སེལ་སྒྲོན་མེ་གང་དུ་གཤེགས། །ཕོངས་
པ་ཀུན་གྲོལ་ཁྱེད་ཉིད་མི་བཞུགས་ན། །ཕ་མས་བོར་བའི་དྭ་ཕྲུག་ཇི་
བཞིན་དུ། །བདག་ཅག་རྣམས་ཀྱི་རེ་ལྟོས་སུ་ལ་བཅོལ། །ཞེས་ཞུས་
ཏེ་ཐམས་ཅད་ངུས་པས། གཟུགས་ཀྱི་ཉི་མ་ཡང་ཁོང་རྣམས་ཀྱི་
གདོང་ལ་གཟིགས་ནས་སྤྱན་ཆབ་མང་པོ་ཤོར་ཞིང་། ཁོང་རྣམས་
ལ་བྱམས་དང་སྙིང་རྗེ་དཔག་ཏུ་མེད་པ་ཐུགས་ལ་འཁྲུངས་ནས་འདི་
སྐད་ཅེས་གསུངས་སོ། །རེ་ས་གཞན་ན་མེད་དོ་དཀོན་མཆོག་་་་
གསུམ། །སྐྱབས་གནས་གཞན་ན་མེད་དོ་དཀོན་མཆོག་གསུམ། །
དཀོན་མཆོག་རིན་ཆེན་གསུམ་གྱིས་བདག་ལ་དགོངས། །འ་གྲོ་བའི་
སྐྱབས་མཆོག་བསླུ་མེད་དཀོན་མཆོག་གསུམ། །བདག་ལ་གདུང་་་
བའི་འཁོར་འབངས་འདི་དག་ནི། །མིག་གི་བུམ་ཆུས་བྱད་ལ་ལྷ་ཁྲུས་
གསོལ། །བཞིན་གྱི་དཀྱིལ་འཁོར་སོར་མོའི་ཐིག་ལེར་སྐྲུན། །སྐུ་ཡི་
མེ་ཏོག་སྤར་མོའི་སྙིམ་པས་གཏོར། །ལག་པའི་དབྱུག་གུས་བྲང་ལ་རྔ་
བརྡུངས་ཤིང་། །མགྲིན་པ་བཏེགས་ནས་ངུ་འབོད་གླུ་དབྱངས་་་་་
ལེན། །ལུས་ཚུགས་མི་ཐུབ་རང་སར་གར་སྟབས་བསྒྱུར། །མྱ་ངན་
ཐང་ལ་སྡུག་བསྔལ་བྲོ་འཁྲབ་པས། །སྐྱབས་མེད་མགོན་མེད་འགྲོ་བ་
60



འདི་དག་ལ། །མཁྱེན་པས་དགོངས་ལ་བརྩེ་བས་གཟིགས་སུ་་་་་་
གསོལ། ། རེ་བ་ལྟོས་ས་གཞན་ན་མི་གདའ་བས། ། གཡེང་མེད་་་་་
མགོན་མེད་ཐུགས་རྗེས་སྐྱབས་སུ་གསོལ། །ཞེས་གསུངས་མ་ཐག་ཏུ་
གཤེད་མ་མི་གསུམ་པོས་གཟུགས་ཀྱི་ཉི་མ་ཕྱོགས་ཀྱི་ཤིང་རྟ་འདེད་པ་
ལྟར་སྐད་ཅིག་དེ་ཉིད་ལ་དུར་ཁྲོད་ཁྲག་མཚོ་འཁོལ་བའི་སར་ཁྲིད་
པས། འཁོར་འབངས་རྣམས་ཀྱིས་ཀྱང་མཉམ་དུ་ཤི་ན་ཅི་མ་རུང་
ཟེར་ཐམས་ཅད་དེའི་ རྗེས་ལ་འབྲངས་པས། ལ་ལ་འདོད་སྲེད་
ལོངས་སྤྱོད་ལ་ཆགས་ནས་ལུས། ལ་ལ་ངལ་ཞིང་དུབ་པས་ལུས།
ལ་ལ་བཀྲེས་ཤིང་སྐོམ་སྟེ་ཐང་ཆད་དེ་ལུས། འོན་ཀྱང་ཕལ་ཆེར་ནི་
ཉིན་ལམ་གཉིས་ཀྱི་སོར་ཕྱིན་ནོ། །དེ་ནས་གཤེད་མ་གསུམ་པོ་ཡང་
ངེལ་ཞིང་དུབ་ནས། དེ་ནུབ་དེར་ལུས་པས། འཁོར་འབངས་
རྣམས་ཀྱང་གཟུགས་ཀྱི་ཉི་མའི་དྲུང་དུ་འཁོར་ནས་འདི་སྐད་ཅེས་
གསོལ་བ། ཉིན་བྱེད་འོད་ཀྱིས་འཁྱིལ་བ་གངས་རིའི་སྐུ། །གསུང་
དབྱངས་སྒྲ་ལས་མི་འགྱུར་ཆད་མེད་རྔ། ། ཁྱེད་ཐུགས་ཆོས་རྣམས་
ཀུན་གསལ་པད་མའི་གཉེན། །བདེ་སྐྱིད་ལོ་ཏོག་ཀུན་སྤེལ་རྒྱ་མཚོའི་
གོས། །བསམ་འཕེལ་རེ་བ་སྐོང་བ་ཡིད་བཞིན་ནོར། ། ལྷ་གཅིག་་
བཙུན་མོའི་མཆོག་བོདག་གིསོན་པོར་ཞུ། ། ཁྱེད་ལྟ་བུའི་སྐུ་ལུས་་་
མཚར་ཞིང་ཡིད་དུ་འོང་བ། བལྟས་ན་མཛེས་ཤིང་རེག་ན་འཇམ་
པ་ལྟ་བས་ཆོག་མི་ཤེས་པ་འདི་ལྟར་ལ། གཤེད་མ་རྣམས་ཀྱིས་ཤ་
ཟའི་ཚོགས་རྣམས་ལ་ལུས་དུམ་བུར་གཏུབས་ཏེ་ སྟེར་བར་ནུས་ན།
བདག་ཅག་རྣམས་ལུས་མི་སྡུག་ཅིང་མདོག་ནག་པ་བལྟས་ན་མི་་༌་
མཛེས་པ། མི་ལུས་ཀྱི་ཐ་མ་འདི་ལྟ་བུ་ཅིའི་ཕྱིར་སྟེར་བར་མི་ནུས།
བདག་ཅག་རྣམས་ཀྱང་སྲོག་མཉམ་པོར་དོར། ཡང་ན་བདག་ཅག་
རྣམས་ཀྱི་གོས་དང་རྒྱུན་དང་ཟས་སྐལ་རྣམས་གཤེད་མ་གསུམ་ལ་
61



བྱིན་ནས། ངེད་རང་རྣམས་རྒྱལ་རིགས་མི་གཅིག་པའི་སར་བྲོས་
ཕྱིན་ན་ཅི་མ་རུང་ཞེས་ཞུས་པས། ཉི་མས་ཁྱེད་རྣམས་དེ་ལྟར་མ་
ཟེར་ཞིག ཁོ་མོ་ནི་རང་སྲོག་དབང་མེད་དུ་དོར་དགོས་པ་བྱུང་།
ཁྱེད་རྣམས་གོང་དུ་དལ་འབྱོར་རྙེད་པར་དཀའ་བ་འདི་ཐོབ་དུས།
དགོས་མེད་ཀྱིས་རིང་སྲོག་དོར་ན། སྐྱེ་བ་ལྔ་བརྒྱའི་བར་དུ་སྲོག་
དོར་དགོས་པའི་སྡུག་བསྔལ་བཟོད་གླགས་མེད་པ་ཡོད་པས་དེ་འདྲ་
མ་སོམས་ཤིག ཡང་གཤེད་མ་རྣམས་ལ་རྔན་པ་བྱིན་ཏེ་ཡུལ་་་་་
ཕྱོགས་གཞན་དུ་འགྲོ་བ་མི་རིགས་ཏེ། གཅིག་ནས་གཤེད་མས་
ཀྱང་མི་ཉན། ཁྱེད་རྣམས་ཀྱི་རྒྱན་གོས་ལས་རྒྱལ་པོའི་མངའ་རིས་
གསུམ་ཆ་དགའ། གཉིས་ནས་ཁྲིམས་དང་འགལ་བས་རྒྱལ་པོའི་
མངའ་རིས་བརླག་འགྲོ་ཞིང་གཤེད་མ་གསུམ་ལ་ནག་ཆད་ཕོག དེ་
འདྲའི་ལས་ངན་གསོག་དོན་ཆུང་། དེ་བས་ཁྱེད་རྣམས་རང་སར་
ལོག་ལ་རྒྱལ་པོའི་ཞབས་ཏོག ཉེ་འབྲེལ་གྱི་འགྲོ་ལམ། བུ་སྨད་
ཀྱི་གསོ་སྐྱོང་སོགས་ཚུལ་དང་མཐུན་པའི་སྒོ་ནས་མི་དགེ་སྤོངས་ཤིང་
རྒྱལ་ཁྲིམས་དང་མ་འགལ་བར་མཛོད། ཁོ་མོ་གཅིག་པོ་གུམ་པ་ལ་
ཁྱེད་རྣམས་ཚ་གྲང་ཅི་མཆིས། ཁོ་མོ་ལ་སྙིང་གིས་མི་བཟོད་པ་ཡོད་
ན་ཁོ་མོའི་དོན་དུ་ཡར་དཀོན་མཆོག་ལ་མཆོད་པ། བར་དགེ་་་
འདུན་ལ་བསྙེན་བཀུར། མར་ངན་སོང་ལ་སྦྱིན་གཏོང་སོགས་དགེ་
རྩ་རྒྱ་ཆེན་བསྒྲུབ་པ་དང༌། བླ་མ་དམ་པའི་དྲུང་དུ་ཚུལ་ཁྲིམས་བགོ་
སྐལ་རེ་ལོངས་ལས་གཅེས་པར་སྲུངས་མཛོད། ཁོ་མོའི་བསམ་པ་
དེ་ཡིས་རྫོགས་ཞེས་གསུངས་པས། འཁོར་འབངས་རྣམས་སྡུག་
བསྔལ་གྱིས་ཉམ་ཐག་འོ་དོད་འབོད་པའི་ཁ་ནས་ཁྲག་རྒྱུན་འཛག་
ཅིང་། ལ་ལ་དྲན་མེད་དུ་འགྱེལ། ལ་ལ་ངུ་ཞིང་བྲང་བརྡུངས།
དེ་ནས་ཡུད་ཙམ་ཞིག་ནས་ཁོང་རྣམས་ཀྱིས་བཙུན་མོ་དམ་པ་རིན་པོ་
62



ཆེ་ངེད་ རྣམས་ ཕྱག་ ཕྱིར་ མ་ ཁྲིད་ ཐག་ ཆོད་ ཕྱིར་ ལྡོག་ འདོད་ ན།
ངེད་རྣམས་ཀྱི་སེམས་ལ་ཕན་པའི་གདམས་ངག་དང་ འཁོར་བ་
ལས་བློ་ལྡོག་པའི་ཆོས་ཤིག་ཞུ། ཅི་གསུང་དང་དུ་ལོན་པ་ལས་འོས་
མེད་ཅེས་ཞུས་པས། གཟུགས་ཀྱི་ཉི་མས་འདི་སྐད་ཅེས་གསུངས་
སོ། །གདམས་ངག་ལོག་ནས་བཙལ་དགོས་པ་གདའ་ཡེ། །ཁོ་མོ་ཡི་
སྣང་ཚུལ་འདི་ལ་གཟིགས་དང༌། །འཁོར་བའི་ཆོས་ལ་སྙིང་པོ་མི་
གདའ་ཡེ། །འཆི་བདག་བདུད་པོའི་ཁར་ཚུད་པའི་དུས་འདིར། །
གཉེན་དང་མཛའ་བཤེས་ཀྱི་ཕན་པ་གདའ་ཡེ། ། ལུས་དང་ལོངས་
སྤྱོད་ཀྱི་ཕན་པ་གདའ་ཡེ། །འཁོར་འབངས་མངའ་ཐང་གི་ཕན་པ་
གདའ་ཡེ། །ཁྱིམ་བདག་བུ་སྨད་ཀྱི་ཕན་པ་གདའ་ཡེ། །མཁར་དང་
ཡུལ་ཞིང་གི་ཕན་པ་གདའ་ཡེ། །འགྲོགས་པའི་སྐྱེས་པ་དེས་ཕན་པ་
གདའ་ཡེ། །སྙིང་མེད་ཆུའི་ལྦུ་བ་འདི་རྣམས་མི་དགོས། །ཉེ་འབྲེལ་
དང་མཛའ་བཤེས་ཀྱི་དགོས་པ་མེད། །ལུས་དང་ལོངས་སྤྱོད་རྣམས་
ཀྱི་དགོས་པ་མེད། །འཁོར་འབངས་དང་མངའ་ཐང་གི་དགོས་པ་
མེད། །ཁྱིམ་བདག་བུ་སྨད་སོགས་ཀྱི་དགོས་པ་མེད། །མཁར་དང་
ཡུལ་ཞིང་རྣམས་ཀྱི་དགོས་པ་མེད། །གཅིག་ཀྱང་དགོས་མེད་ཚེ་ཐུང་
རྨི་ལམ་ཙམ། །འདི་ལས་དམ་པའི་ཆོས་མི་དྲན་པ་རྣམས། །སྡིག་
པའི་ལས་སོགས་ལ་ཁོམ་པར་གདའ་ཡེ། །ཀ་ཡེ་ད་རུང་གསོན་དང་
འཁོར་འབངས་ཀུན། ། ན་ལ་ལྟ་བུ་བུ་མོ་འཕྱོར་འདོད་ཀུན། །མོ་
ཁྲོམ་ནང་དུ་སྟོད་ཁ་ལྡང་། ། ཕོ་ཁྲོམ་ནང་དུ་སྨད་ཁ་ལྡང་། ། ཁྲམ་
དང་དབྱེན་གྱི་ཁྱོས་མ་ཁྱེར། ། གྲོང་ཁྱེར་སྟོད་སྨད་ཁྱི་ལྟར་་་་་་་་་
འཁྱམས། །ནོར་མཐོང་ཐམས་ཅད་རྒྱན་དུ་རེ། །མོ་མཐོང་ཐམས་
ཅད་གྲོགས་སུ་རེ། །ཕོ་མཐོང་ཐམས་ཅད་ཁྱོ་རུ་རེ། ། ཁྱིམ་བདག་
བྱས་པའི་སྙིང་པོ་དེ། །བུ་མོ་ང་ཡི་སྟེང་དུ་བབས་པ་འདི་ལ་ལྟོས། །
63



ཀ་ཡེ་དེ་རུང་གསོན་དང་ཕོ་སྐྱེས་ཀུན། ཁྱེད་རྣམས་ལ་ཡོན་ཏན་
འདི་རྣམས་བཤད་ན། མཚང་འབྲུ་བའི་གཞི་ལས་མི་འདུག་སྟེ།
དཔེ་ནི་རྒྱལ་པོ་ཟླ་བའི་སེང་གེར་ལྟོས། བུད་མེད་གཅིག་གི་མ་ཆོག་
པར། ལྔ་བརྒྱ་ཙམ་ནི་གཉེར་ཚགས་བྱས། ཐ་མ་རང་གཞན་
སྡུག་བསྔལ་ལ་སྦྱོར་བ་འདི་ལ་སོམས། གཞོན་ནུའི་དུས་ནས་རབ་
ཏུ་བྱུང་ནས་ནི། དམ་ཆོས་ཚུལ་བཞིན་བྱས་ན་ཅི་མ་རུང་། ཀ་ཡེ་
གསོན་དང་འདིར་ཚོགས་འཁོར་འབངས་ཀུན། ལོང་མེད་འཆི་བ་
འདི་ལ་གཟིགས་མཛོད་དང་། སྔར་རྡོ་རྗེའི་སྐུ་ལུས་བརྙེས་པའི་
སངས་རྒྱས་བཅོམ་ལྡན་འདས་ཀྱང་སྐུ་མྱ་ངན་ལས་འདས། རང་
སེམས་ལ་དབང་ཐོབ་པའི་སྒྲུབ་ཆེན་ཕོ་མོ་རྣམས་ཀྱང་མྱ་ངན་ལས་
འདས་པས། ངེད་རང་རྣམས་ཡུལ་མི་ཁྱིམ་མཚེས་ན་ཟླ་ན་མཉམ་
དགྲ་གཉེན་མ་ལུས་པ་ཐམས་ཅད་འཆི་བདག་གི་དྲུང་དུ་འགྲོ་བ་འདི་
ལ་སོམས་དང༌། ཁྱད་པར་བུ་མོ་གཟུགས་ཀྱི་ཉི་མ་ང་ཡང་ད་ལྟ་
ཁྱེད་རྣམས་ཀྱི་ཁྲོད་ན་ཡོད། སང་ཉིན་ཡུད་ཙམ་གྱི་བར་དུ་སྙིང་རྗེ་
མེད་པའི་གཤེད་མ་གསུམ་གྱིས་དུར་ཁྲོད་དུ་ཁྲིད་ནས་ཡན་ལག་སོ་
སོར་ཕྲལ་ཞིང༌། ཤ་ཁྲག་བསིལ་བུར་བགོས་ནས་བྱ་དང་གཅན་
གཟན་ལ་སོགས་པོར་བྱིན་པའི་རྗེས། རུས་པ་དུམ་བུ་ཐོར་རེ་བ་
དང་། སྐུའི་ཉག་མ་ནར་རེ་བ་མིན་པ་མི་ལུས། དེ་སྐབས་རྒྱལ་
པོའི་བཙུན་མོ་གཟུགས་ཀྱི་ཉི་མོ་ཡང་ཤི་འདུག་ཟེར་བའི་མིང་སྟོང་པ་
ཙམ་མ་གཏོགས་མི་ཡོང་། འདི་དག་ཁྱེད་རང་རྣམས་ཀྱིས་སེམས་
ལ་སྦྱོར་དང༌། དམ་ཆོས་མིན་པ་གཞན་གྱིས་ ཕན་ པ་ གདའ་ཡེ།
འདི་དག་བསམས་ན་ཁྱེད་རྣམས་ད་ཐུག་ཐུབ་པ་དེ་ལེགས། ད་ནི་
ཁྱེད་རང་རྣམས་ཀྱང་འཆི་བ་ནམ་ཡོང་ཆ་མེད། སང་ཕོད་ད་ཚུན་
གྱི་བར་དུ་སྡོད་པའི་གདེང་སུ་ལ་ཡོད། ཁྱེད་རྣམས་ཀྱང་མལ་གྱི་ཐ་
64



མ་ལ་ཉལ། ཟས་ཀྱི་ཐ་མ་གཅིག་ཟ། གཏམ་གྱི་ཐ་མ་གཅིག་སྨྲ།
སྐྱེམས་ཀྱི་མཐའ་མ་གཅིག་འཐུང་། དབུགས་སྔ་ཕྱིའི་རིམ་པ་མི་
སླེབས་པར་བརྩེགས། མིག་ཉེ་འབྲེལ་མཛའ་བཤེས་འཁོར་བཅས་
ཀྱི་གདོང་ལ་ལྟ་ཞིང་སྐྱ་ལོག་ལོག ཤེས་པ་ཚ་ལིང་ལིང་ནག་བུན་
བུན། ཚེ་འདིའི་སྣང་བ་ནུབ། ཕྱི་མའི་སྣང་བ་ནི་ཤར། ལས་
ཀྱི་གཤིན་རྗེས་བར་དོའི་འཕྲང་ལ་ཁྲིད་པའི་ཚེ། ཉེ་འབྲེལ་འདི་
ཙམ་གྱི་ནང་ནས། རང་ཉིད་གཅིག་པོར་གྲོགས་མེད་པར་དེར་
འཁྱམས་པའི་དུས། འཇིགས་སྐྲག་གི་སྡུག་བསྔལ་བཟོད་གླགས་
མེད་པ་མྱོང་དུས། བཟོད་དང་མི་བཟོད་སོམས་དང༌། དེའི་
དུས་སུ་བདག་ཏུ་འཛིན་པའི་ལུས་འདི་ཤུལ་དུ་ལུས། ལས་དང་
རྣམ་པར་སྨིན་པ་ཡིད་ཀྱི་རྣམ་ཤེས་དེ། གར་འགྲོ་ཆ་མེད་དོ། །ཡ་
ང་ཡེ་མིང་སྟོང་པ་གཅིག་ཏུ་མི་འགྲོ་སྟེ། ལས་དབང་གི་བག་ཆགས་
ཀྱིས་ནི། རིགས་དྲུག་གནས་སུ་འཁྱམས་དགོས། དེ་དུས་ངན་
སོང་གསུམ་དུ་སྐྱེ་བས། དེ་ཡང་དམྱལ་བར་སྐྱེ་ན། སྲེག་པོ་དང་།
བཙོ་བ་དང༌། བཤའ་བོ་དང༌། པགས་པ་བཤུ་བ་ལ་སོགས་པའི་
སྡུག་བསྔལ་བཟོད་གླགས་མེད་པ་ཡོད། དེ་བཟོད་དམ་མི་བཟོད།།
ཕོད་དམ་མི་ཕོད། ནུས་སམ་མི་ནུས། ཡང་ཡི་དྭགས་ཀྱི་གནས་
སུ་སྐྱེ་ན་བཀྲེས་པ་དང༌། སྐོམ་པ་དང༌། དབུལ་ཞིང་ཕོངས་པའི་
སྡུག་ བསྔལ་ བཟོད་ གླགས་ མེད་ པ་ ཡོད། དེ་ དག་ བཟོད་ དམ།
ཕོད་དམ། ནུས་སམ། ཡང་དུད་འགྲོའི་གནས་སུ་སྐྱེ་ན། གླེན་
ལྐུགས་དང་། བཀོལ་སྤྱོད་དང་། ཤ་དང་པགས་པའི་ ཕྱིར་དུ་
འཆི་བའི་སྡུག་བསྔལ་བཟོད་གླགས་མེད་པ་ཡོད་པས། དེ་དག་
བཟོད་དམ། ཡོད་དམ། ནུས་སམ། དེས་ན་འཁོར་བ་གང་ལ་
སྐྱེས་ཀྱང་སྐྱིད་ཅིང་བདེ་བ་མེད་པར་སྡུག་བསྔལ་འབའ་ཞིག་ལས་མི་
65



འདུག་ འཁོར་བ་འདི་ལས་ཐོར་ན་ཅི་མ་རུང་། ཀ་ཡེ་གསོན་
དང་ཁྱེད་རྣམས་ཆོས་སྒོར་བཞུགས་ནས་ཆོས་ཇི་ཙམ་བྱས་འདུག
ཆོས་གཏམ་བཤད་པ་དང་ཁྱེད་རྣམས་ཀྱི་སྤྱོད་པ་དང་ཇི་ཙམ་མཐུན་
འདུགེ ཆོས་མིན་གྱི་བསམ་སྦྱོར་ངན་པ་ཇི་ཙམ་མི་དགོས་པ་་་་
ལེགས་པར་སོམས་དང་། ང་ནི་ཁྱོད་ཚོའི་སེམས་ཀྱིས་གདེང་འདི་
ལ་ཞེ་རེ་ཁྲེལ། ཁོ་མོས་དམྱལ་བ་དང༌། ཡི་དྭགས་བྱོལ་སོང་གི་
ཡོང་ལུགས་རྣམས་ཞིབ་པར་བཤད་ཀྱང་། ཁྱེད་ཚོའི་སེམས་ལ་་་
བདེན་བསམས་པ་ཞིག་མི་འདུག རང་སྲོག་འདྲེ་འགོང་པོ་པེ་ཀར་
བདུད་ ཤ་ཟའི་ཚོགས་ཀྱིས་འཁྱེར་དོགས་པས་ཟོན་འདི་བྱེད་དོན་
ཆུང་། ཁོ་མོས་འདུས་བྱས་མི་རྟག་པ་ཡིན་ཚུལ་ཞིབ་པར་བཤད་
ཀྱང་། ཕུང་པོ་བདག་འཛིན་གྱི་བློ་ཇེ་ཆེར་འགྲོ་ལུགས་འདི། གློ་
བུར་རྐྱེན་ངན་གྱིས་ཁྱེར་འགྲོ་རྒྱུར་ཞེ་ཟོན་འདི་བྱེད་དོན་ཆུང་། ཁོ་
མོས་མ་འཆི་ངེས་མེད་ཀྱི་ཆོས་ཡང་ཡང་བཤད་ཀྱང༌། འཆི་བ་ཡོང་
སྙམ་པ་མི་འདུག་སྟེ། འཆི་བའི་ཚེ་ལྟོགས་པས་ཤི་དོགས་ཀྱི་ཞེ་ཟོན་
འདི་བྱེད་དོན་ཆུང༌། ད་དུང་ཁྱེད་རྣམས་ཉོན་དང༌། དགེ་བ་མ་
སྒྲུབ་པོར་བདེ་བ་འབྱུང་དུ་རེ། ཚོགས་གཉིས་མ་བསགས་པར་
སངས་རྒྱས་ཐོབ་ཏུ་རེ། རྫུན་དང་ཟོལ་ཟོག་རང་གིས་རང་ལ་བྱེད་
པའི་སྙིང་རུལ་པོ་རྣམས། གཏན་དུ་སྡུག་པའི་ལས་འགོ་མ་ཚུགས་
ཤིག ད་ནི་ཉིན་རྒྱུག་མཚན་རྒྱུག་བྱེད་པ་ལས་རབ་འཆི་ཁར་བྲོད་
པ་ཞིག་ཨེ་ཡོང་ལྟོས། འབྲིང་འཆི་ཁར་མི་འཚེར་བ་ཞིག་ཨེ་ཡོང་
ལྟོས། ཐ་མ་འཆི་ཁར་མི་འགྱོད་པ་ཞིག་ཨེ་ཡོང་ལྟོས། འཆི་ཁར་
བྲོད་པ་དེ་རང་སེམས་སངས་རྒྱས་སུ་ངོ་འཕྲོད་པ་ཡིན། འཆི་ཁར་
མི་འཚེར་བ་དེ་དགེ་སྦྱོར་སྙིང་ཁོང་ནས་ནོན་པ་ཡིན། འཆི་ཁར་མི་
འགྱོད་པ་དེ་ཁས་བླངས་པའི་སྡོམ་པ་དམ་ཚིག་རྣམས་ལ་ཉེས་ལྟུང་གི་



དྲི་མས་མ་འགོས་པ་ཡིན། འདི་དག་བློས་གང་ལྕོགས་ཀྱི་ངོས་ནས་
ཉམས་ལེན་རེ་ཅིས་ཀྱང་མཛད་པ་ཞུ། དེའི་དུས་སུ་སེམས་ཅན་
ཐམས་ཅད་དྲིན་ཅན་ཕ་མ་ཡིན་ནོ་བསམས་པའི་སྒོ་ནས་བྱམས་དང༌
སྙིང་རྗེ་དྲག་ཏུ་བསྒོམས་ཏེ། སེམས་ཅན་རྣམས་ཀྱི་དོན་དུ་བླ་ན་
མེད་པའི་བྱང་ཆུབ་མཆོག་ཏུ་སེམས་བསྐྱེད་ནས་བསླབ་པ་གསུམ་
གྱིས་བསྐྱབ་པར་བྱེ། རང་རྒྱུད་སྨིན་པར་བྱེད་པ་ཕ་རོལ་ཕྱིན་པ་
དྲུག་དང་། གཞན་རྒྱུད་སྨིན་པར་བྱེད་པ་འདུ་བ་བཞིའི་དངོས་པོ་
བསྒྲུབས་ཏེ་ཀློག་པ་དང་། ཐོས་པ་དང་། བསམ་པའི་སྒོ་ནས་
ཉམས་ལེན་རེ་མཛད་པ་ཞུ། ཁོ་མོས་ཀྱང་ཤི་རུང་གསོན་རུང་ཁ་
ཆེམས་དེ་ལས་འཇོག་རྒྱུ་མེད་ཅེས་གསུངས་སོ། །འཁོར་འབངས་
ཐམས་ ཅད་ཀྱི་རྒྱུད་ལ་ཆོས་ཀྱི་གོ་བ་དཔག་ཏུ་མེད་པ་སྐྱེས་སོ། །
འཁོར་འབངས་རྣམས་ཀྱིས་མོས་གུས་དྲག་པོའི་གདུང་ཤུགས་ཀྱིས་
འདི་སྐད་ཅེས་ཞུས་སོ། །སེམས་ལ་ངེས་སོ་བཀའ་དྲིན་ཤིན་ཏུ་ཆེ། །
བྱིན་རླབས་ཞུས་སོ་རྗེ་བཙུན་མཁྱེན་པའི་གཏེར། ། གསུང་བཞིན་
སྒྲུབ་བོ་འགྲོ་བའི་སྐྱབས་གཅིག་མ། །བྱིན་རླབས་ཞུས་སོ་འགྲོ་བའི་
སྐྱབས་གཅིག་མ། ། གང་དུ་གཤེགས་ ཀྱང་ཐུགས་རྗེས་གཟིགས་སུ་
གསོལ། །ཞེས་ཞུས་ཤིང་། འདི་ནང་ཚོགས་པའི་སྐྱེ་འགྲོ་ཕོ་མོ་རྒན་
གཞོན་ཀུན་ན་རེ། འདི་འདྲ་བའི་ཆོས་ཟབ་ལ་རྒྱ་ཆེ་བ་མཁྱེན་པ་ལ།
ཆོས་མཛད་ལོང་མེད་པར་ཤིན་ཏུ་འཇིགས་ པའི་ གཤེད་མ་རྣམས་
ཀྱིས་སྐུ་མཚར་ལ་ཡིད་དུ་འོང་བ་ལྷའི་སྲས་མོ་འདྲ་བ་འདི་ལུས་དུམ་
བུར་གཏུབས་ནས་དབང་མེད་དུ་བསྒྲལ་བ་དེ་ཤིན་ཏུ་འོ་བརྒྱལ་ཟེར་
ནས་ཐམས་ཅད་ངུས་པས། གཟུགས་ཀྱི་ཉི་མས་ཁྱེད་རྣམས་དེ་ལ་
འོ་བརྒྱལ་ཟེར་མི་དགོས། ཁོ་མོ་ད་ལྟ་འཆིའང་འགྱོད་པ་མེད།
འགྱོད་མེད་གདེང་དང་ལྡན་པའི་གླུ་འདི་གསུངས་སོ། ། བསླུ་མེད་
s



དཀོན་མཆོག་གསུམ་ལ་ཕྱག་འཚལ་ལོ། །འགྱོད་མེད་གདེང་ལྡན་
བྲམ་ཟེའི་བུ་མོ་ང་། །བླ་མའི་དྲུང་དུ་ཐོས་བསམ་སྒོམ་གསུམ་བྱས། །
རྒྱལ་སྲིད་དག་ཀྱང་དམ་པའི་ཆོས་ལ་བཀོད། ། འཁོར་འབངས་་་་་
རྣམས་ཀྱང་བྱམས་དང་སྙིང་རྗེས་བསྐྱངས། །ད་ལྟ་ ཤི་ཡང་ཁོ་མོ་་་
འགྱོད་པ་མེད། ། མི་འགྱོད་ལས་རེ་ཁྱེད་རང་རྣམས་ཀྱང་མཛོད། །
སྡུག་བསྔལ་དྲག་པོ་ཐོག་ཏུ་བབ་པའི་ཚེ། །གཞན་གྱི་སྡུག་བསྔལ་ཁུར་
དུ་ཁྱེར་བ་ཡི། །བསམ་པ་མཐའ་རུ་ཕྱིན་པའི་དགའ་བ་སྒོམས། །ད་
ལྟ་ ཤི་ཡང་ཁོ་མོ་འགྱོད་པ་མེད། །འགྱོད་མེད་ལས་རེ་ཁྱེད་རང་་་་
རྣམས་ཀྱང་མཛོད། ། གཏན་དུ་རང་དོན་སྐད་ཅིག་མ་བསམས་་་་་
པར། །གཞན་དོན་འབའ་ཞིག་སྙིང་ལ་བསྒོམ་པར་བྱོས། །འདི་ནི་
བྱང་ཆུབ་སྒྲུབ་ པའི་ གཙོ་བོ་ཡིན། ། ད་ལྟ་ ཤི་ཡང་ཁོ་མོ་འགྱོད་པ་
མེད། །མི་འགྱོད་ལས་རེ་ཁྱེད་རང་རྣམས་ཀྱང་མཛོད། །ཐམས་ཅད་ ་
ཉེར་འཚེའི་དགྲ་བོར་གྱུར་ལགས་ཀྱང༌། །བྱམས་སེམས་དགའ་བའི་
འཛུམ་གྱིས་སྡུན་བསུས་ཏེ། །བཟོད་པའི་གོས་དང་ནམ་ཡང་བྲལ་མ་
མྱོང་། །ད་ལྟ་ཤི་ཡང་ཁོ་མོ་འགྱོད་པ་མེད། །མི་འགྱོད་ལས་རེ་ཁྱེད་
རང་རྣམས་ཀྱང་མཛོད། །དྲིན་གྱིས་བསྐྱོངས་པའི་སྐྱེ་བོ་མཐའ་དག་
གིས། །ཞེ་སྡང་ཁྲོ་བོས་ཚིག་རྩུབ་ཚུར་སྨྲས་ཀྱང་། །དེ་དང་མ་ཁྲོས་
དགའ་བའི་འཛུམ་གྱིས་བསུས། ། ད་ལྟ་ཤི་ཡང་ཁོ་མོ་འགྱོད་པ་་་་་
མེད། །མི་འགྱོད་ལས་རེ་ཁྱེད་རང་རྣམས་ཀྱང་མཛོད། ། དངོས་
འཛིན་འཁྲུལ་བས་གནས་ལུགས་མཐོང་ལ་སྒྲིབ། །འཁྲུལ་བའི་“ས་
གསེབ་ནས་གནས་ལུགས་བཙལ་དུ་མེད། །འཁྲུལ་བའི་དཀྱིལ་ནས་
ཁོ་མོས་གནས་ལུགས་རྙེད། །ད་ལྟ་ཤི་ཡང་ཁོ་མོ་འགྱོད་པ་མེད། །
མི་འགྱོད་ལས་རེ་ཁྱེད་རང་རྣམས་ཀྱང་མཛོད། །ཀ་ཡེ་དེ་སྐད་བྱ་བ་
ཅི་ལ་ཟེར། །ཆོས་རྣམས་ཐམས་ཅད་རྟོག་པས་བརྟགས་པ་ཡིན། །
68



༡
3
ཡོད་པར་གྱུར་ན་འཛིན་མཁན་བརླག་པར་གྱིས། །མ་བརྟག་གྲགས་
པར་མིང་ཡང་ཙམ་ཞིག་ལུས། །མེད་པར་འཛིན་མཁན་དེ་ཡང་སྲོག་
རྩ་ཆོད། །དོན་དམ་ཆོས་སྐུའི་རང་ཚུགས་མི་ཐུབ་ན། །ཀུན་རྫོབ་སྒྱུ་
ལུས་འཇིགས་ལ་ཡ་ང་མེད། །ད་ལྟ་ཤི་ཡང་ཁོ་མོ་འགྱོད་པ་མེད། །མི་
འགྱོད་ལས་རེ་ཁྱེད་རང་རྣམས་ཀྱང་མཛོད། ། ཅེས་གསུངས་པས། །
འཁོར་འབངས་རྣམས་བཙུན་མོ་ལ་མོས་གུས་དྲག་པོ་སྐྱེས་ཤིང་་་་་་
འཁོར་བའི་ཆོས་ལ་བློ་ལོག བྱང་ཆུང་མཆོག་ཏུ་སེམས་བསྐྱེད་པར་
གྱུར་ཅིང་སྔར་བས་ཀྱང་ཆོས་ཟབ་ལ་རྒྱ་ཆེ་བ་མང་པོ་གནང་བས།
བདག་ཅག་རྣམས་ཀྱི་སེམས་ལ་ཕན་ཞིང་སངས་རྒྱས་ཟེར་བ་དེ་རང་
ཡིན་ནམ་སྙམ་པ་བྱུང་། ད་རུང་མ་འོངས་ཚེ་རབས་ཐམས་ཅད་དུ་
ཁྱེད་ཀྱི་རྗེས་སུ་འཛིན་པའི་སྨོན་ལམ་ཞིག་སྩོལ་བ་ཞུ། བདག་ཅག་
རྣམས་ཀྱང་སྐྱེ་བ་དང༌། ཚེ་རབས་ཐམས་ཅད་དུ་ཁྱོད་ཀྱི་ཞབས་
དྲུང་དུ་སྐྱེ་བའི་གསོལ་འདེབས་ཞེས་ཞུས་པས། གཟུགས་ཀྱི་ཉི་
མས། བདེ་ལེགས་ཐམས་ཅད་ཀྱི་རྩ་བ་འདུན་པ་དང་སྨོན་ལམ་ལ་
རག་ལུས་པས་དེ་བཞིན་བགྱིད་གསུངས་སོ། ། ཕྱོགས་བཅུའི་ཞིང་
ཁམས་རབ་བྱམས་ཐམས་ཅད་ནས། ། རྒྱལ་བ་སྲས་དང་རང་རྒྱལ་
སློབ་མ་བཅས། །བླ་མ་ཡི་དམ་མཁའ་འགྲོ་ཆོས་སྐྱོང་སྲུང་། །དཔའ་
བོ་དཔའ་མོ་དྲང་སྲོང་སྨོན་ལམ་འགྲུབ། །བདག་གི་སྨོན་ལམ་འགྲུབ་
པའི་དཔང་པོར་བྱོན། །དཀོན་མཆོག་གསུམ་གྱི་ཞབས་ཀྱི་པད་མོའི་
དྲུང༌། ། སྒོ་གསུམ་གུས་པས་ཕྱག་འཚལ་བ། །མཆོད་པ་འབུལ་ཞིང་
སྡིག་པ་སོ་སོར་བཤགས། ། དགེ་བའི་རྩ་བར་རྗེས་སུ་ཡི་རངས་་་་་
ཤིང་། །ཆོས་ཀྱི་འཁོར་ལོ་རྒྱ་ཆེན་སྐོར་བ་དང༌། །མྱ་ངན་མི་གདའི་
བཞུགས་པར་གསོལ་བ་འདེབས། །ལུས་ངག་ཡིད་གསུམ་གྱི་སྒོ་ནས་
དུས་གསུམ་དུ་བསགས་པའི་དགེ་བའི་རྩ་བ་ལ་བརྟེན་ནས། ཤིན་
69



ཏུ་འཇིགས་སུ་རུང་བའི་གཟུགས་ཅན་ཁ་དོག་ནག་ལ་བཞིན་མི་སྡུག་
པའི་ཁྲོ་གཉེར་ཅན། སྲོག་གཅོད་ཀྱི་གཤེད་མ་གསུམ་པོ་འདི་དག་
གིས་ཡན་ལག་དང་ཉིང་ལག་རྣམས་ལ་ལྕགས་སྒྲོག་དང་བདུད་་་་་
ཞགས་ཀྱིས་བསྡམས་ཏེ། རལ་གྲི་དང་གྲི་གུས་བདག་གི་ལུས་་་་་
བཤའ་ བ་ དེ་ བཞིན་ དུ། བདག་ གིས་ ཀྱང༌ མ་ འོངས་ པ་ ན།
བདེན་པ་གཉིས་ཀྱི་ཞལ་གདངས་ཤིང་། ཐབས་ཤེས་རབ་ཀྱི་མཆེ་
བ་རྣོན་པོ་བརྩེགས་ནས། ཐོས་བསམ་སྒོམ་གསུམ་གྱི་རལ་གྲི་རྣོ་
ངར་འཛོམས་པ་དེ་ཁྱེར་ནས། ཁོང་གཤེད་མ་གསུམ་གྱིས་བདག་
འཛིན་གྱི་བློ་ངན་རྩད་ནས་གཅོད་པར་གྱུར། གཤེད་མ་རྣམས་
ཀྱིས་ཁོ་མོའི་ཡན་ལག་དང་ཉིང་ལག་རྣམས་ལྕགས་སྒྲོག་གིས་་་་་་་་
བསྡམས་པ་འདི་བཞིན་དུ། མ་འོངས་པ་ན་ཁོ་མོས་ཀྱང་ཁོང་་་་
རྣམས་ཀྱི་དབང་པོའི་སྒོ་རྣམས་དང་ཡིད་ཀྱི་རྣམ་པར་ཤེས་པ་རྣམས།
དྲན་པ་དང་ཤེས་བཞིན་གྱི་ལྕགས་སྒྲོག་གིས་བསྡམས་པར་གྱུར་ཅིག
ཡང་ཁོང་རྣམས་ཀྱིས་ཁོ་མོའི་ལུས་ལ་རེ་བའི་གོས་ གཡོགས་ཤིང་།
སྐེ་ལ་བདུད་ཞགས་བརྒྱབ་ནས་ཟུར་མེད་ཀྱི་འཕྲང་ལ་ཁྲིད་པ་འདི་
བཞིན་དུ། བདག་གིས་ཀྱང་མ་འོངས་པ་ན་ཁོང་རྣམས་བག་ཡོད་
ཤེས་བཞིན་གྱི་གོས་དག་བགོས་ནས། བྱམས་དང་སྙིང་རྗེའི་ཞགས་
པས་མགུལ་ནས་ཁྲིད་དེ་ཟུར་མེད་ཀྱི་འཕྲང་ལ་ཚུད་པར་གྱུར་ཅིག
གཤེད་མ་འདི་དག་གིས་ཁོ་མོ་དུར་ཁྲོད་དུ་ཁྲིད་ནས་ཡན་ལག་དང་
ཉིང་ལག་རྣམས་སོ་སོར་ཕྲལ་ནས་ཤ་ཁྲག་རྣམས་དུམ་བུར་བསིལ་བ་
བཞིན་དུ། མ་འོངས་པ་ན་བདག་གིས་ཀྱང་ཁོང་རྣམས་ཀྱི་དུག་
གསུམ་སོ་སོར་ཕྲལ་ཏེ། ཉེས་པ་དང་ལྟུང་བའི་སྡིག་སྒྲིབ་རྣམས་
བསིལ་བུར་གཏོང་ནུས་པར་གྱུར་ཅིག གཞན་ཡང་རྒྱལ་པོ་ཟླ་བའི་
སེང་གེ་དང་ཁོ་མོའི་བར་དུ་དབྱེན་དང་ཕྲ་མས་གཡོ་སྒྱུ་བྱེད་པའི་སྡིག་
70



བློན་རྣམས་ཀྱིས་ཐོག་དྲངས་པའི་སྐྱེ་བོ་དང་བུད་མེད་ཇི་སྙེད་ཡོད་པ་
དེ་དག་ཐམས་ཅད། མ་འོངས་པ་ན་ཁོ་མོས་འཁོར་བ་དང་ངན་
སོང་གི་བར་དུ་ངེས་འབྱུང་ལས་ཀྱི་དབྱེན་བཅུག་སྟེ། འཁོར་བ་
དང་ངན་སོང་རྟག་ཏུ་སྟོངས་ནུས་པར་གྱུར་ཅིག གཞན་ཡང་ཁོ་
མོ་ཕོ་བྲང་ནས་བཏོན་ཏེ་སྲོག་གཅོད་གཤེད་མ་རྣམས་ལ་གཏད་ནས་
དུར་ཁྲོད་དུ་སྐྱེལ་བ་འདི་བཞིན་དུ། བདག་གིས་ཀྱང་རྒྱལ་པོ་་་
འཁོར་དང་བཅས་པ་ཕོ་བྲང་ནས་བཏོན་ཏེ། ཡོངས་འཛིན་བཤེས་
གཉེན་གྱི་ཕྱག་ཏུ་སྤྲད་ནས་ཐབས་ཤེས་ཀྱིས་ཐང་ལ་ཁྲིད་དེ། མྱ་
ངན་ལས་འདས་པའི་ཐང་ལ་སྐྱེལ་ནུས་པར་གྱུར་ཅིག མདོར་ན་
ཁོ་མོའི་ཕྱིར་དུ་ཕྲག་དོག་དང༌། འཁོན་འཛིན་དང༌། ཞེ་སྡང་
དང་། ང་རྒྱལ་གྱི་སྒོ་ནས་སྡིག་པ་བསགས་པའི་སྐྱེ་བོ་རྣམས་ཀྱིས་
སྡིག་པའི་ལས་བསགས་པའི་འབྲས་བུ་སྡུག་བསྔལ་མྱོང་བས། ཁོ་
མོས་བྱང་ཆུབ་མཆོག་ཏུ་སེམས་བསྐྱེད་ནས། སྒོ་གསུམ་གྱི་ལས་ཅི་
བྱས་པ་ཐམས་ཅད་ལ་ཕན་པ་དང་དགའ་བ་སྒྲུབ་པར་དམ་བཅའ་
བས། དམ་བཅའ་མཐར་ཕྱིན་ཞིང་ཁོ་མོས་སྐྱེ་འགྲོ་རྣམས་བསླུས་
པར་གྱུར་ཅིག དེ་ལྟར་དཀོན་མཆོག་གསུམ་གྱིས་ཁོ་མོ་བསླུས་པར་
གྱུར་ཅིག དེ་ནས་དཀོན་མཆོག་གསུམ་གྱི་བྱིན་རླབས་དང་། ཁོ་
མོའི་ལྷག་བསམ་རྣམ་པར་དག་པའི་མཐུ་ལ་བརྟེན་ནས། ལུས་
ངག་ཡིད་གསུམ་གྱི་སྒོ་ནས་སྡིག་པའི་ལས་བསགས་པའི་སྐྱེ་བོ་འདི་
རྣམས་དེའི་འབྲས་བུ་ངན་སོང་གི་སྡུག་བསྔལ་ལས་གྲོལ་བར་གྱུར་
ཅིག ཡང་བདག་གི་ཕྱིར་དུ་མ་བཟོད་པར་ངུ་ཞིང་སྨྲེ་སྔགས་་་་་
འདོན་པའི་སྐྱེ་འགྲོ་ཕོ་མོ་ཕྱི་བཞིན་དུ་འབྲང་བ་འདི་དག་ཀྱང༌། མ་
འོངས་པའི་དུས་ན་ཁོ་མོས་ཆོས་ཀྱི་འབྲེལ་བ་བྱིན་ནས་བདེ་ཆེན་གྱི་
ཐང་ལ་བདེ་སྟོང་གི་གླུ་གར་རོལ་ཅིང་། ཉམས་རྟོགས་ཀྱི་དགའ་
71



བས་བྲོ་འཁྲབ་པར་གྱུར་ཅིག མདོར་ན་ཁྱེད་རྣམས་ཇི་སྲིད་སངས་
རྒྱས་མ་ཐོབ་པའི་བར་དུ། ཁོ་མོས་ཆོས་དང་ཟང་ཟིང་གི་སྦྱིན་པ་
དང་། སྙན་པར་སྨྲ་བ་དང་། དོན་སྤྱོད་པ་དང༌། དོན་མཐུན་
པ་ལ་སོགས་ཏེ་བསྡུ་བ་བཞིའི་སྒོ་ནས་འཁོར་དུ་བསྡུས་ནས། ཚུལ་
ཁྲིམས་རྣམ་པར་དག་པ་ཕོག་ནས་མདོར་བསྡུས་ཀྱི་ལམ་བསླབ་་་་
གསུམ་གྱི་རིམ་པ་ལ་འགོད་ནུས་པར་གྱུར་ཅིག དཀོན་མཆོག་རིན་
ཆེན་གསུམ་གྱི་བདེན་པ་དང་། །བདག་གི་ལྷག་བསམ་དག་པའི་མཐུ་
སྟོབས་ཀྱིས། །རྣམ་དག་སྨོན་པའི་གནས་འདི་འགྲུབ་པར་ཤོག །
ཅེས་གསུངས་ཤིང་འཁོར་འབངས་ལ་ད་ནི་ཁོ་མོ་འགྲོ་བའི་དུས་ལ་
བབ་པས། ཁྱེད་རྣམས་ཁོ་མོའི་བགེགས་མ་བྱེད་པར་རང་སར་
ལོག་ལ་སྒོ་གསུམ་གྱི་སྒོ་ནས་ཆོས་དང་ཅི་མཐུན་བྱོས་ཤིག ཁྱེད་
རྣམས་ཁོ་མོའི་ཕྱི་བཞིན་འབྲངས་ན་འདི་ནས་རྒྱང་གྲགས་གཅིག་
ཙམ་ཕྱིན་པའི་ས་ན། སྟག་དང༌། གཟིག་དང་། དོམ་དང་།
ལྕེ་སྤྱང་ལ་སོགས་ཀྱིས་ཤ་དྲོན་མོར་ཟ་བའི་འཇིགས་པ་ཡོད་དོ། །དེ་
ནས་རྒྱང་གྲགས་གཅིག་སོང་བའི་ས་ན། བྱ་རོག་དང་། འུག་པ་
དང༌། དུར་བྱ་ནག་པོ་ལ་སོགས་པས་འགྲོ་བཞིན་དུ་མིག་འབྲུ་ཞིང་
ཀླད་པ་ཐོགས་པ་ལ་སོགས་པའི་འཇིགས་པ་ཡོད་དོ། །དེ་ནས་རྒྱུང་
གྲགས་གཅིག་ཙམ་ཕྱིན་པ་ན་སྦྲུལ་སྦྲམ་འབྱིན་གྱི་ཁ་རླངས་ན་བུན་
ལྟར་འཐིབས་ནས་ལུས་ཚལ་པར་གས་པའི་འཇིགས་པ་ཡོད་དོ། །དེ་
ནས་རྒྱང་གྲགས་གཅིག་ཙམ་ཕྱིན་ཙ་ན། ཤིན་ཏུ་འཇིགས་སུ་རུང་
བའི་ཤ་ཟ་སྲིན་པོའི་ཚོགས་ཀྱིས་ལུས་བམ་རིལ་དུ་བར་སྣང་ལ་ཁྱེར་
བའི་འཇིགས་པ་ཡོད་དོ། །དེ་ནས་རྒྱང་གྲགས་གཅིག་ཙམ་ཕྱིན་པའི་
ས་ན། དུར་ཁྲོད་ཆེན་པོ་ཁྲག་མཚོ་འཁོལ་མ་ཞེས་བྱ་བ། སྐྱེ་འགྲོ་
ཐམས་ཅད་འདུ་བའི་ཞིང་། བདུད་དང་། སྲིན་པོ། བཙན་
72



དང་། མ་མོ་ལ་སོགས་པ་འདུ་བའི་ཕོ་བྲང་། དཔའ་བོ་མཁའ་
འགྲོ་ལ་སོགས་པ་ཐམས་ཅད་ཚོགས་ཀྱི་འཁོར་ལོ་སྐོར་བའི་གནས་
མཆོག་དེ་ཉིད་དུ་བྱ་དང་གཅན་གཟན་རི་དྭགས་མི་རྣམས་སྲོག་དོར་
བའི་ ས་ ཞིག་ ཡོད་ པས། དེ་ བས་ ཁྱེད་ རྣམས་ རང་ སར་ ལོག
གཤེད་མ་འདི་གསུམ་ནི་དུར་ཁྲོད་བདག་པོའི་ཚོགས་ལ་ལྟོ་སྐྱེལ་མི་
ཡིན་པས་གནོད་པ་མི་བྱེད་དོ། །ཞེས་གསུངས་པ་དང་གཤེད་མ་མི་
གསུམ་པོས་གཟུགས་ཀྱི་ཉི་མ་བྱ་ཁྲས་ཁྱེར་བ་བཞིན་སྐད་ཅིག་ཉིད་ལ་
དུར་ཁྲོད་ཁྲག་མཚོ་འཁོལ་མའི་སར་ཁྱེར་ཏོ། ། དེ་ནས་གཤེད་མ་་
གཞོན་པ་གཉིས་གྲོས་བྱས་པར། བཙུན་མོ་ཡིད་དུ་འོང་བ་འདི་ལྟ་
བུ་ངེད་རང་གཉིས་ཀྱིས་གསོད་མི་ནུས་པ་འདུག རྔོན་པ་ཡང་
རྒན་པ་རང་ལ་སྤྲོད། གསོད་ཀྱང་ཁོ་རང་ལ་གསོད་དུ་འཇུག་པ་
དྲག་ཅེས་ཁ་འཆམས་ནས། གཤེད་མ་རྒན་པ་ལ་བཙུན་མོ་འདི་
གསོད་ཀྱང་ཁྱོད་རང་གིས་གསོད། རྔན་པ་ཡང་ཁྱོད་རང་ཁྱེར་
ཟེར་བས། རྒན་པ་ན་རེ། འོ་དེ་བཞིན་བྱེད་དོ་རྔན་པའང་ང་
རང་འཁྱེར་རོ། ། ཟེར་རལ་གྲི་བཏོན་ནས། གཟུགས་ཀྱི་ཉི་མའི་
སྐེ་དང་ཡན་ལག་རྣམས་གཅོད་པར་བརྩམས་པས། བཙུན་མོ་དེ་
ཤིན་ཏུ་མཚར་ཞིང་མཛེས་དྲགས་པའི་སྟབས་ཀྱིས། ཁོས་ཀྱང་་་
གསོད་མི་ནུས་པར་ཕྱིར་ལོག་སྟེ་གཞོན་པ་གཉིས་ལ་སྨྲས་པ། རྔན་
པ་ཡང་ཁྱེད་རང་གཉིས་ཁྱེར། སྲོག་ཀྱང་ཁྱོད་རང་གཉིས་པོས་
ཆོད་ཅིག ་ངས་ནི་གསོད་མི་ནུས་པ་འདུག་གོ་ཞེས་སྨྲས་སོ། ། ཁོ་
གཉིས་ན་རེ། འོ་ན་དེ་བཞིན་མ་བྱས་པ་ལ་ཐབས་མེད་ཟེར་ནས་
ཁོང་གཉིས་པོས་ཀྱང་གསོད་པར་བརྩམས་པས། སྐུ་ལུས་མཚར་
དྲགས་པའི་སྟབས་ཀྱིས་ཁོང་གཉིས་པོས་ཀྱང་གསོད་མ་ནུས་པར་
ཕྱིར་ལོག་སྟེ་གཤེད་མ་མི་གསུམ་པོ་གྲོས་བྱས་ནས། ད་ནི་ངེད་རང༌
<



གསུམ་གྱིས་ནི་གསོད་མི་ནུས་པ་འདུག མ་བསད་པར་ཡུལ་དུ་
ཕྱིན་ན་ནི། རྒྱལ་པོའི་རྔན་པ་ག་ལ་ཡོད། རང་ཅག་མི་རྒྱུད་རྩོད་
ནས་ཆོད་པའི་ནག་ཕོག དེ་བས་དུར་ཁྲོད་ཀྱི་དབུས་སུ་དོ་ནུབ་
བཞག་ན། ངེད་རང་གིས་གསོད་མ་དགོས་པར་གཅན་གཟན་ཤ་
ཟའི་ཚོགས་ཀྱིས་ཤ་ཁྲག་རྗེན་པར་ཟ་ལས་ཆེ། དེ་བཞིན་འཐད་
ཟེར་གཤེད་མ་རྒནོ་པ་དེས་སྨྲས་ནས། ཉི་མ་ནུབ་པ་དང་གཟུགས་
ཀྱི་ཉི་མ་དུར་ཁྲོད་ཀྱི་དབུས་སུ་ཁྱེར་ནས་ལྕགས་སྒྲོག་རྣམས་བཀྲོལ།
རེ་བའི་གོས་ཕུད་ནས་གཅེར་བུར་སྐྱེ་འགྲོ་ཐམས་ ཅད་ཀྱི་ ཤ་ཁྲག་་
འཇོག་སའི་གདན་རྡོ་ལེབ་ཆེན་པོ་ཁྲག་ཞག་ཁྲིལ་ཞེས་བྱ་བ་གཅིག་
འདུག་པ་དེའི་སྟེང་དུ་གན་རྐྱལ་དུ་བཞག་ནས་ཕྱོགས་བཞི་འོད་མའི་
ཕུར་པ་བཞི་ལ་བཅིངས་ཏེ། ཁོང་རང་གཤེད་མ་གསུམ་པོ་དེ་ནས་
རྒྱང་གྲགས་གཉིས་ཙམ་གྱི་ས་ན་བྲག་བྱ་སྐྱིབས་ཚལ་ཞེས་བྱ་བ་དེར་
བཞུད་དོ། །དེ་དུས་བཙུན་མོ་གཟུགས་ཀྱི་ཉི་མས་རོ་སྙོམས་ཀྱི་ངང་
ནས་སྤྱོད་འཇུག་འདི་སྐད་ཅེས་གསུངས་སོ། །བཀའ་དྲིན་ཆེ་འོ་བསླུ་
མེད་དཀོན་མཆོག་གསུམ། །བསམ་པ་ཐོག་ཏུ་ཁེལ་ནས་བྱུང་། ། ཁོ་
མོའི་ཚེ་སྲོག་དབང་རླུང་དང་། ། འབྱུང་བཞི་འདུས་ པའི་སྒྱུ་ལུས་་་
ལ། །བླ་མ་ཡི་དམ་མཁའ་འགྲོ་དང་། །དཔའ་བོ་ཆོས་སྐྱོང་སྲུང་མའི་
ཚོགས། །དོ་ནུབ་མགོན་སྐྱབས་ཞུ་རེ་ཆེ། །དོ་ནུབ་ར་མདའ་སྦྲན་རེ་
ཀན། །དོ་ནུབ་ལན་ཆགས་སྟོན་མོ་འཇལ། །དོ་ནུབ་འཁོར་འདས་
ཤ་རུས་ཕྱེ། །དོ་ནུབ་ཤ་ཁྲག་སྟོན་མོ་འགྱེད། །ཡ་གི་སྲིད་པའི་རྩེ་མོ་
ནས། ། མ་གི་དམྱལ་ཁམས་བཅོ་བརྒྱད་ཡན། ། མ་ཚང་མེད་པ་་་་
གནས་འདིར་འཁོད། །སྟོང་ཕྲག་བརྒྱད་ཅུའི་བགེགས་ཀྱི་ཚོགས། །
གདོན་རིགས་སུམ་བརྒྱ་དྲུག་ཅུ་དང་། །ལྷ་ཀླུ་གནོད་སྦྱིན་འབྱུང་པོ་
དང་། ། ཤ་ཟ་གྲུལ་བུམ་སྲིན་པོའི་ཚོགས། ། ལྟོ་ཕྱེ་དབང་ཕྱུག་ཡི་་་
74



དྭགས་རྣམས། །ཤུ་བགོས་རོགས་ལ་སླེབས་པར་ཤོག ། ཤ་ཡི་རི་ལ་
ཧབ་ཞིམ་ཟོས། །ཁྲག་དཀྲུག་རོགས་ལ་སླེབས་པར་ཤོག ། ཁྲག་གི་
མཚོ་ལ་ཧུབ་སྐོར་གྱིས། ། ཤ་བཤུ་རོགས་ལ་སླེབས་པར་གྱིས། ། མི་
ལྤགས་གཡང་གཞིས་གོས་སུ་གོན། །རང་ཉིད་གཅེས་པར་འཛིན་པ་
མཱ་ར་ཡ། རང་འདོད་འགོང་པོའི་སྟེང་དུ་ཛ་ལ་རམ། བདག་
གིས་འཛིན་པའི་སྟེང་དུ་ཧཱུྃ་ཧཱུྃ། ང་བདག་རྒྱལ་པོས་སྟེང་དུ་ཕཌ་
ཕཌ། ཆགས་མེད་ཞན་མེད་སྟེང་དུ་སྭཱ་ཧཱ། འདི་ལྟར་ཤ་ཁྲག་
མཆོད་སྦྱིན་རྒྱ་མཚོ་འདི། །བདེ་གཤེགས་རྒྱལ་བ་སྲས་བཅས་མཉེས་
པ་དང་། །འགྲོ་དྲུག་བཀྲེས་སྐོམ་དབུལ་ཕོངས་སེལ་བ་དང༌། །ལན་
ཆགས་བུ་ལོན་ཤུ་ཁོན་ཁྱེར་གྱུར་ནས། །ཟག་མེད་བདེ་བས་འགྲོ་དྲུག་
ཚིམས་པར་ཤོག །ཅེས་གསུངས་པའི་མོད་ལ་གཅན་གཟན་ཤ་ཟའི་
ཚོགས་ཇི་སྙེད་མཆིས་པ་དེ་དག་ཐམས་ཅད་དད་ལྡན་གྱི་སློབ་མས་
ཡོངས་འཛིན་གྱི་བཤེས་གཉེན་རྙེད་པ་ལྟར། ལ་ལས་ཕྱག་འཚལ།
ལ་ལས་སྐོར་བ་བྱེད། ལ་ལས་མཆོད་པ་འབུལ། ལ་ལས་སྡིག་
བཤགས་ཕུལ། ལ་ལས་བསྟོད་ཅིང་གསོལ་བ་འདེབས་པའི་རྣམ་
འགྱུར་དུ་མ་དང་ལྡན་པའི་སྒོ་ནས། གུས་པའི་ཚུལ་གྱིས་ཐམས་
ཅད་གཟུགས་ཀྱི་ཉི་མའི་དྲུང་ན་འཁོད་པར་གྱུར་ཏོ། །དེ་ནས་ནམ་
ལངས་པ་དང་གཤེད་མ་གསུམ་གྱིས་ལྟ་རུ་ཕྱིན་པས། ཤ་ཟ་སྲིན་
པོའི་ཚོགས་དང་སྟག་གཟིག་དོམ་དྲེད་ལྕེ་སྤྱང་ལ་སོགས་པ་གཅན་
གཟན་རྣམས་ཀྱིས། བཙུན་མོ་གཟུགས་ཀྱི་ཉི་མ་ལ་གནོད་པ་ག་
ནས་བྱེད། གུས་པའི་ཚུལ་གྱིས་མོའི་ཞབས་ལ་བཏུད་དེ་རྣམ་་་་་
འགྱུར་དུ་མ་བྱེད་ཅིང་འདུག་གོ ། ཤ་ཟ་སྲིན་པོའི་ཚོགས་དང་
གཅན་གཟན་དེ་དག་གིས་གཤེད་མ་མི་གསུམ་མཐོང་བ་དང་སྔར་
ཡིན་ན་བག་ཕེབས་པའི་ཚུལ་གྱིས་དགའ་བའི་རྣམ་འགྱུར་བསྟན་པ་
75



ཡིན་ཀྱང༌། དེང་དུས་དགྲ་མཐོང་བ་ལྟར་འཇིགས་པའི་སྐད་ཀྱི་ང་
རོ་དང་མི་སྡུག་པའི་བཞིན་དག་གཉེར་ནས། དྲག་པོས་མཆེ་བ་
གཙིགས་ཏེ་མཇུག་མ་གཡུགས་ཤིང་ས་ལ་བརྡབས་པས། དེ་དུས་
ག་ཤེད་མ་མི་གསུམ་པོས་ནི་བསད་མི་ནུས་པར་འདུག གཅན་་
གཟན་སྲིན་པོའི་ཚོགས་ཀྱིས་ནི་མི་ཟ་བས་མི་ཆོག དད་པ་དང་
གུས་པའི་ཚུལ་གྱིས་ཞབས་ཏོག་བྱེད་ཅིང་འདུག འདི་མ་བསད་
པར་ངེད་རང་གསུམ་རང་ཡུལ་དུ་ཕྱིན་ན། རྒྱལ་པོའི་བྱ་དགའ་
མཐོང་གཟོས་ག་ལ་ཡོད། ལུས་སྲོག་ལ་ནག་ཕོག་ཉེན་ཆེ། དེ་
བས་ ངེད་ རང་ གསུམ་ ཡུལ་ ལུང་ མི་ གཅིག་ པའི་ སར་ བྲོས་ འགྲོ།
གཟུགས་ཀྱི་ཉི་མ་ཡང་སྔར་མོ་རང་ཡོང་བའི་སར་བཏང་ན་འཐད་
ཟེར་ཁ་འཆམས་ནས། གཟུགས་ཀྱི་ཉི་མ་རྒྱང་ཕུར་བཞི་ལ་་་་་་
བཏགས་པ་ལས་བཀྲོལ་ཏེ། བཙུན་མོ་ལ་འདི་སྐད་ཞུས། ཁྱེད་
རང་སྔར་ག་ནས་འོངས་པའི་སར་ལོག་བྱོན། ངེད་རང་རྣམས་
ཁྱེད་གསོད་མི་ཕོད་པར་འདུག་པས། ཡུལ་ལུང་མི་གཅིག་པའི་
སར་བྲོས་འགྲོ། ཁྱེད་ཀྱི་རྗེས་སུ་འཛིན་པའི་སྨོན་ལམ་ཞིག་ཞུ་ཞེས་
ཞུས་པས། བཙུན་མོས་འདི་སྐད་ཅེས་གསུངས་སོ། །བདག་གིས་
དུས་གསུམ་བསགས་པའི་དགེ་བ་ཡིས། །གཤེད་མ་མི་གསུམ་ཚེ་་་
རབས་ ཐམས་ཅད་དུ། །ཉོན་མོངས་དུག་ལྔའི་རྩ་བ་ཀུན་སྤངས་་་
ནས། །ལུས་ངག་ཡིད་གསུམ་དགེ་ལ་སྤྱོད་པར་ཤོག ། བདག་ཅག་
མི་བཞི་ཁོ་མོའི་དགེ་རྩ་ཡིས། ། བླང་དོར་བདེན་བཞིའི་གནས་ལ་་
མཁས་གྱུར་ནས། །འབྲས་བུ་སྐུ་བཞིའི་གོ་འཕང་འགྲུབ་པ་དང་། །
བསྡུ་བ་རྣམ་བཞིའི་འགྲོ་དོན་འཕེལ་བར་ཤོག །མར་གྱུར་འགྲོ་ལྔའི་
སྐྱེ་བོ་ཐམས་ཅད་ལ། །ཉོན་མོངས་དུག་ལྔ་འཇོམས་པའི་ཆོས་བསྟན་
ནས། །ཐེག་མཆོག་ལམ་ལྔའི་ས་ལ་འཁོད་པ་དང་། །བདེ་གཤེགས་
76



སྐུ་ལྔའི་གོ་འཕང་ཐོབ་པར་ཤོག །དེང་ནས་བཟུང་སྟེ་ཚེ་རབས་
ཐམས་ཅད་དུ། །ཁྱེད་ཅག་རྣམས་དང་ནམ་ཡང་མི་འབྲལ་ཞིང༌། །
གནོད་སེམས་ཁོང་ཁྲོ་གདུག་པའི་སེམས་བོར་ནས། ། ཕན་ཚུན་་་་་
ཐམས་ཅད་དགའ་ཞིང་མཐུན་པར་ཤོག ། ཉོན་མོངས་དབང་གིས་
སྲིད་པའི་གྲོང་ཁྱེར་དུ། །འགྲོ་དྲུག་འཁོར་བར་ལས་ཀྱིས་འཁྱམས་ན་
ཡང་། །ཞེ་སྡང་ཁྲོ་བོའི་གཏམ་ཚིག་མི་ཐོས་པར། །མ་བུ་བཞིན་དུ་
རྟག་ཏུ་མཐུན་པར་ཤོག ། འདི་ནས་བཟུང་སྟེ་བདག་ཅག་སྐྱེ་འགྲོ་
ཀུན། །ཐུགས་རྗེ་ཆེན་པོས་རྗེས་སུ་འཇུག་པའི་མཐུས། །འབྲལ་མེད་
ཆོས་ཀྱི་དཔལ་ལ་ལོངས་སྤྱོད་ཅིང་། །ཕན་ཚུན་གཅིག་སེམས་གཅིག་
གིས་འཛིན་པར་ཤོག ། ཅེས་གསུངས་པ་དང་། ཡང་གཤེད་མ་
ལ་ཁྱེད་རྣམས་ཀྱིས་ཁོ་མོ་དུར་ཁྲོད་ནས་བཏང་སྟེ་ཚེ་སྲོག་སྐྱབས་པ་དེ་
བཞིན་དུ། ། བདག་གིས་ཀྱང་ཁྱོད་གསུམ་འཁོར་བའི་བཙོན་ར་ནས་
བཏོན་ཏེ། ཐར་པའི་ལམ་སྣེ་ལ་བཅུག་སྟེ་མྱ་ངན་འདས་པའི་བདེ་
བ་ལ་འགོད་པར་བྱའོ། ། ཞེས་གསུངས་པས། གཤེད་མ་གསུམ་
གྱིས་ཀྱང་ཁོ་རང་ཚོའི་རྒྱན་གོས་དང་མཚོན་ཆ་ལ་སོགས་པ་རྣམས་
ཕུལ་ཏེ། མི་དགེ་བཅུ་སྤངས་པའི་སྡོམ་པ་བླངས་ནས། ད་ནི་
ཕྱིན་ཆད་ནག་པོའི་ལས་འདི་ལྟ་བུ་མི་བགྱིས་པར། དཀར་པོ་དགེ་
བའི་ལས་འབའ་ཞིག་བྱེད་དོ་ཟེར་ནས་ཡུལ་ལུང་ཕྱོགས་མི་གཅིག་
པའི་སར་བྲོས་སོང་ངོ༌། །བཙུན་མོ་གཟུགས་ཀྱི་ཉི་མ་ཡང་སྔར་སྐྱེས་
པའི་ཡུལ་ཕྱོགས་སུ་ཡབ་སྒོམ་ཆེན་དང་མཇལ་སྙམ་ནས་ཐུགས་་་་་
དགའ་སྤྲོ་དང་བཅས་བྱོན་ནོ། །འདི་ཡན་ཆད་ཡིད་མཐུན་པའི་བར་
དུ་ཕྲ་མ་བཅུག་ནས་ཕྲལ་བའི་ལེའུའོ། ། ། ། །
ད་ནི་མ་ཉེས་པའི་ནམ་མཐའ་ནས་ལངས་པའི་ལེའུ་འཆད་པ་
ལགས་སོ། །དེ་ནས་བཙུན་མོ་གཟུགས་ཀྱི་ཉི་མ་མོ་རང་གི་ཡབ་སྒོམ་
77
་



W
ཆེན་ བཞུགས་ པའི་ གནས་དབེན་ པའི་ ནགས་ དེར་ སླེབས་ ཙ་ན།
ལྗོན་ཤིང་གི་ལོ་འབྲས་རྣམས་རང་སར་བསྐམས་ཤིང༌། མི་རོ་་་་
རེངས་པ་ལྟར་སོང་ནས་བྱ་ཀ་ལ་པིང་ཀ་ལ་སོགས་པའི་སྐད་སྙན་སྒྲོག་
པའི་བྱ་རྣམས་ཀྱང་དེར་མི་གནས་པར་ཡུལ་གཞན་དུ་སོང་འདུག
ཡན་ལག་བརྒྱད་དང་ལྡན་པའི་མཚེའུ་དང་རྫིང་བུ་ལ་སོགས་ཀྱང་
རང་སར་བསྐམས་ནས་ཀོ་དོང་དུ་ལྟུང་། མེ་ཏོག་ཨུཏྤལ་དང་པད་
མ་གེ་སར་ལ་སོགས་པའི་མེ་ཏོག་རྣམས་ཀྱང་གསར་པ་མི་སྐྱེ། ་རྙིང་
པ་རྣམས་ཀྱང་བསྐམས་སོང་ནས་མི་འདུག རླུང་དམར་པོ་དང་སྐྱ་
བ་དང་ནག་པོ་ལ་སོགས་པས་ས་གཞི་འགྲིབ་འགྲོ་བ་ཙམ་ཁེབས།
འཇག་མའི་སྤྱིལ་བུ་གཉིས་ཀྱང་བྱ་ཚང་དབྱུག་པས་དཀྲུགས་པ་ལྟར་
ཐོར་རེ་ལོང་ངེར་སོང་ཞིང༌། དུད་འགྲོ་ཤྭ་མོ་གཅིག་མིན་པ་གཞན་
གཅན་གཟན་དང་རི་དྭགས་ཀྱི་ཚོགས་གཅིག་ཀྱང་མི་གནས་ཤིང་།
ཤྭ་བ་མོ་དེ་ཡང་བཟའ་བཏུང་ལ་སོགས་དོན་དུ་མི་གཉེར་བར་འཇག་
མའི་སྤྱིལ་བུ་ཧྲུལ་པོ་དེ་ལ་སྔས་བྱས་ཏེ་ཉལ་འདུག་པ་ལ། གཟུགས་
ཀྱི་ཉི་མའི་ཐུགས་ལ།. ཡབ་སྒོམ་ཆེན་དེ་ཉིད་ཡུལ་གཞན་ཞིག་གི་
རྒྱལ་པོའམ། ཁྱིམ་བདག་རྗེ་དཔོན་ནམ། ཡང་ན་རྗེ་དཔོན་གྱི་
རིགས་ཤིག་ནས་མཆོད་གནས་ལ་གདན་དྲངས་པ་ཡིན་ནམ། ཡང་
ན་འདི་བས་ཀྱང་དབེན་པའི་གཡའ་ཁྲོད་གངས་ཁྲོད་གཅིག་་་་་་
ཐུགས་དམ་ལ་གཤེགས་པ་ཡིན་ནམ་བསམས་ནས། འོཇག་མའི་
སྤྱིལ་བུ་དེའི་རྩར་ཕྱིན་པས། འཇག་སྤྱིལ་གོག་པོ་དེའི་ནང་ན་བླ་
མའི་ཕྱག་དྲིལ་དང་ཅང་ཏེའུ་ལ་སོགས་པ་རྣམས་མ་ཉམས་འདུག་
ཅིང༌། ན་བཟའ་ཆོས་གོས་སྣམ་སྦྱར་དེ་ནི་ཕྱེད་ས་འོག་ཏུ་ནོན་ནས་
རུལ་སོང་བའི་སྟེང་ན་ཟུ་པོ་ལ་སོགས་པའི་སྔོ་སུད་སྐྱེས་ནས་འདུག
. ཕྱག་དཔེའི་རིགས་རྣམས་འཇག་མ་བཞིན་ཐམས་ཅད་འཛིང་སོང་
78



འདུག་པ་ལས་བུ་མོ་གཟུགས་ཀྱི་ཉི་མའི་ཐུགས་ལ། སྐུ་ཆས་འདི་
རྣམས་ཡོད་ལུགས་ཀྱིས་ངའི་བླ་མ་དེ་ཡུལ་གཞན་དུ་རྒྱལ་པོ་དང་ཁྱིམ་
བདག་རྗེ་དཔོན་གྱིས་གདན་མ་དྲངས་ཤིང༌། གཡའ་ཁྲོད་གངས་
ཁྲོད་ལ་མ་བྱོན་པར་ཐག་ཆོད། མྱ་ངན་ལས་འདས་པ་ཡིན་སྙམ་
ནས་བླ་མའི་སྐུའི་སྤུར་གདུང་ལ་སོགས་པའི་དུམ་བུ་རེ་ཡོད་པར་སྙམ་
ནས་བཙལ་བས་མ་རྙེད། འཇག་སྤྱིལ་ གྱི་རྩར་བྱོན་ནས་གདུང་
ཤུགས་དྲག་པོས་མཆི་མ་ཆར་པ་ལྟར་བབས་པའི་ངང་ནས་གསོལ་བ་
འདི་ལྟར་བཏབ་བོ། །རྗེ་གསུམ་ལྡན་གྱི་བླ་མ་རིན་པོ་ཆེ། །ཕ་འགྲན་
ཟླ་བྲལ་བ་ཆོས་ཀྱི་སྐུ། ། ཁྱོད་མི་འགྱུར་རྡོ་རྗེའི་སྐུ་བརྙེས་ཀྱང་། །
བདག་བུ་མོའི་མདུན་དུ་མ་བཞུགས་པར། །གནས་འོག་མིན་མཁའ་
སྤྱོད་དག་པའི་ཞིང་། ། ཁྱེད་གང་ན་བཞུགས་ཀྱང་ཐུགས་རྗེས་་་་་
ཟུངས། །བདག་བུ་མོའི་ངག་ལ་བྱིན་གྱིས་རློབས། ། སྐུ་ སྤྲུལ་སྐུའི་་
སྣང་བ་བསྟན་དུ་གསོལ། །ཞེས་གདུང་ཤུགས་དྲག་པོས་གསོལ་བ་
འདི་ལྟར་བཏབ་པས། འཇའི་རྣམ་པའམ་འོད་ཀྱི་རྣམ་པ་འདྲ་
ཞིག་འཇག་སྤྱིལ་གྱི་ནང་དུ་འོད་དམར་སྒོར་སྒོར་ཕྱུང་ནས་དུད་འགྲོ་
ཤུ་མོ་དེའི་སྤྱི་གཙུག་ཏུ་འཐིམ་སོང་ངོ་། །དེ་ནས་ཤུ་མོ་ལངས་ཏེ་སྣ་ཁྲི་
ཁྲི་བ་ལན་གསུམ་བྱས། སྤུ་རྩེའི་ཟིལ་པ་རྣམས་སྤྲུག འཇག་སྤྱིལ་
ལ་སྐོར་བ་ལན་གསུམ་བྱས་ཏེ་ཤར་ཕྱོགས་སུ་སོང་ངོ༌། ། དེ་ནས་བུ་
མོ་གཟུགས་ཀྱི་ཉི་མས་ཀྱང་ཤུ་མོ་དེའི་རྟིང་བདས་པས། གཞུ་་་
འདོམ་ལྔ་བརྒྱ་ཙམ་གྱི་ས་ན། འོད་ཀྱི་གོང་བུ་གུར་ཕུབ་པ་ལྟ་བུ་
ཞིག་ལ། མི་མ་ཡིན་གྱིས་མཆོད་སྐོར་བྱེད་ཅིང་འདུག་པས།: དེ་
མ་ཐག་ཏུ་བུ་མོ་གཟུགས་ཀྱི་ཉི་མས་ཡན་ལག་བདུན་པའི་ཕྱག་དང་
མཆོད་པ་ཕུལ་ནས། འོད་ཀྱི་གོང་བུའི་ནང་འཛུལ་དུས། རྗེ་
རིན་པོ་ཆེ་བླ་མའི་སྐུ་གདུང་ནས་འཕགས་པ་ཐུགས་རྗེ་ཆེན་པོའི་སྐུ་
ir
í
hur



མཚོན་གང་བ་གསལ་ཞིང་དྭངས་ལ་རྙོག་པ་མེད་པ་གཅིག་འཁྲུངས་
འདུག་པ་དེ་དང་རིང་བསྲེལ་མ་གྷ་ཏའི་བྲེ་གང་ཙམ་རྙེད་དོ། །དེ་
ནས་ཡང་འོད་ཀྱི་གོང་བུ་དེ་ ཤུ་མོ་ལ་འཐིམ། དེ་མ་ཐག་ཤྭ་མོ་་་
ལངས་ནས་གཟུགས་ཀྱི་ཉི་མ་ལ་སྐོར་བ་ལན་གསུམ་བྱས་ཏེ་འཇག་
སྤྱིལ་གྱི་ནང་དུ་སོང་ངོ༌། ། དེ་ནས་བུ་མོ་གཟུགས་ཀྱི་ཉི་མས་ཀྱང་
འཇག་སྤྱིལ་ནང་ནས་བླ་མའི་ན་བཟའ་ཉིག་ཉིག་དུམ་བུ་རྣམས་་་
བསྡུས་ནས་མོ་རང་གི་གོས་གཅིག་བཅོས། བླ་མའི་ཕྱག་དཔེ་་་་
རྣམས་བལྟས་པས་ཕྱེད་ཙམ་གོ་བར་གདའ། བླ་མའི་ཐུགས་དམ་
གྱི་ཕྲེང་བ་ཤིང་ལས་བྱས་པ་དང་། ཤེལ་ལས་བྱས་པ་དང་། ཐོད་
པ་ལས་གྲུབ་པ་རྣམས་ཐོར་སོང་འདུག་ཅིང་། དེ་རྣམས་བསྡུས་
པས་སྣ་ཚོགས་ཕྲེང་བ་བརྒྱ་རྩ་གཅིག་བྱུང་བ་དེ་རྣམས་ཕྱག་མཆོད་ཀྱི་
རྟེན་བྱས། ད་ནི་ཡུལ་གཞན་དུ་ཕྱིན་ནས་བླ་མ་བཟང་པོ་ནི་བཙལ་
ནི་ཡང་རྙེད་པར་དཀའ་བའི་སྟེང་དུ། རང་གཟུགས་འདི་སྐྱེ་་་་
དམན་ལ་ཐུག་སྟེ་ལུས་དགྲར་ལངས་ནས་ཆོས་ཀྱི་བོར་ཆད་དུ་འགྱུར་
ཉེན་ཆེ། དེ་བས་གནས་འདི་ཉིད་ལ་འདུག་ནས་བླ་མ་ལ་གསོལ་བ་
བཏབ་སྟེ་ཕྱག་རྒྱ་ཆེན་པོའི་མཆོག་གི་དངོས་གྲུབ་ཅིག་བསྒྲུབས་ནས་
སེམས་ཅན་གྱི་དོན་བྱེད་ན་ཅི་མ་རུང་སྙམ་དེར་སྒྲུབ་པ་ལ་རྩེ་གཅིག་
ཏུ་བཞུགས་པས། དེའི་ཡོན་ཏན་གྱིས་ལྗོན་ཤིང་དང་། མེ་ཏོག་
དང༌། བྱ་ཀ་ལ་པིང་ཀ་ལ་སོགས་པའི་སྐད་སྙན་སྒྲོག་པའི་བྱ་རྣམས་
ཀྱང་སྔར་བཞིན་བྱུང་བོར་གྱུར་ཏོ། །བུ་མོ་ལོ་བཅུ་གཉིས་ཀྱི་བར་དུ་
བླ་མ་ལ་གསོལ་བ་བཏབ་ཅིང༌། ཕྱག་རྒྱ་ཆེན་པོའི་བསྙེན་སྒྲུབ་ལ་ཇི་
ལྟར་འབད་ཀྱང་། སྔར་བླ་མས་གསུངས་པའི་བཀའ་དང་འགལ་
ཞིང་ཞལ་གདམས་རྣམས་ཉམས་སུ་མ་བླངས་པའི་ལས་དང་རྣམ་
པར་སྨིན་པ་ལ་བརྟེན་ནས། ལོ་བཅུ་གཉིས་ཀྱི་བར་དུ་དཀའ་ཐུབ་
80



ཇི་ཙམ་སྤྱད་ཀྱང་སྒོམ་གྱི་བོག་སྐྱེས་འཕེལ་བ་དང༌། མནལ་ལམ་
བཟང་པོ་དང་ལྟས་འདི་ཡིན་ཞིག་མ་བྱུང་བས། ཕྱིས་སུ་ནུབ་་་
གཅིག་གི་རྨི་ལམ་ན་ཁྱེའུ་ཆུང་ཤེལ་ཕྲེང་ཐོགས་པ་གཅིག་བྱུང་བ་རྨིས་
པས། མོའི་ཐུགས་ལ་འདི་ངའི་ཡི་དམ་གྱི་སྤྲུལ་པ་གཅིག་ཡིན་ངེས་
སྙམ་ནས། དེ་མ་ཐག་མནལ་མ་བཞེངས་པར་རྨི་ལམ་གྱི་ངག་ནས་
ཐུགས་རྗེ་ཆེན་པོ་ལ་སྨྲེ་སྔགས་ཀྱི་སྒོ་ནས་གསོལ་བ་འདི་ལྟར་བཏབ་
བོ། །འདྲེན་པ་མཉམ་མེད་རྒྱལ་བ་འོད་དཔག་མེད། ། རྒྱལ་བས་་
དབང་བསྐུར་བྱམས་མགོན་ཐུགས་རྗེ་ཅན། །ཐུགས་རྗེ་ཆེན་པོ་་་་
འཕགས་མཆོག་སྤྱན་རིས་གཟིགས། །འཕགས་མཆོག་ཁྱེད་ལ་ཐུགས་
རྗེའི་སྙན་མངའ་ན། །ཉམ་ཐག་སྨྲེ་སྔགས་འདོན་པ་གསན་དུ་་་་་
གསོལ། །སྔོན་ཚེ་མཐའ་མེད་སྡུག་བསྔལ་མང་པོས་གཟིར། །འཆིང་
བྱེད་དམ་པོ་སྲིད་པའི་ཞགས་པས་བཅིངས། ། མ་རིག་མུན་ནག་་་
འཐིབས་པའི་ཅོང་རོང་དུ། ། རང་དབང་མེད་པར་རང་ཉིད་ལྷུང་
ལགས་ན། །མྱུར་བར་ཐུགས་རྗེའི་ལྕགས་ཀྱུས་དྲོངས་སུ་གསོལ། །
བདག་ཉིད་འཁོར་བ་ཐོག་མ་མེད་པ་ནས། །ད་དུང་ཚུན་ཆད་མཐའ་
མེད་སྲིད་པར་འཁྱམས། །འཁྱམས་པས་མི་ཆོག་ཉོན་མོངས་ཆུ་རྒྱུན་
འཕེལ། །ཉོན་མོངས་འཕེལ་ཚེ་སྡུག་བསྔལ་མང་པོས་གཟིར། །སྡུག་
བསྔལ་དྲག་པོས་བདེ་བ་མ་ཐོབ་ཀྱང་། །འདོད་པ་དྲག་པོས་ སླར་
ཡང་འཁོར་བར་འཁྱམས། །ཇི་ལྟར་བྱས་ཀྱང་ཐར་པའི་སྐབས་མ་
རྙེད། ། རྙེད་པའི་དལ་འབྱོར་དོན་མེད་ཆུད་ཟོས་ནས། །ན་རྒས་་
འཆི་རྒུད་ཐོག་ཏུ་བབ་པའི་ཚེ། །སྐྱབས་མཆོག་ཁྱོད་ཀྱིས་མགོན་སྐྱོབ་
མི་མཛད་དམ། །རླབས་ཆེན་སྤྱོད་པའི་དམ་བཅའ་ཁུར་ཁྱེར་ནས། །
ཐོགས་མེད་དུས་ནས་འགྲོ་བ་བསྒྲོལ་སྙམ་ན། །སྐལ་མེད་བདག་ནི་ད་
དུང་འཁོར་བར་འཁྱམས། །བྱམས་མགོན་ཁྱེད་ཀྱིས་བཏང་སྙོམས་
81



མི་མཛད་དམ། ། ལས་དང་སྐལ་བ་ལྡན་པའི་གདུལ་བྱ་རྣམས། །
ཐུགས་རྗེ་ཆེན་པོས་ཐུགས་རྗེའི་ལྕགས་ཀྱུས་དྲོངས། ། ཕྱིན་ཅི་ལོག་
པའི་གཡང་སར་ལྷུང་བ་བདག ། སྐྱབས་མེད་མགོན་མེད་གཅིག་
པུར་ལུས་ལགས་ན། །ཐུགས་རྗེ་ཆེན་པོས་ཉེ་རིང་མི་མཛད་དམ། །
ཤེས་བྱ་ཀུན་ལ་མངོན་སུམ་གཟིགས་ལགས་ན། །གཟུང་འཛིན་རྣམ་
རྟོག་འཁྲུལ་བའི་བཙོན་ར་འདིར། །ཁོ་མོ་གཅིག་པུ་འཁྱམས་པ་མ་
གཟིགས་ན། །མཁྱེན་བཟང་ཁྱེད་ཀྱི་མཁྱེན་པ་ཕྱོགས་རེ་ཙམ། །
ལས་ངན་དྲག་པོའི་དབང་དུ་མ་ཤོར་ན། །ཁྱོད་མིན་བདག་ནི་སྐྱབས་
གཞན་མ་མཆིས་ཏེ། །སྐྱབས་གཞན་ཀུན་གྱི་མགོན་སྐྱབས་མི་མཛད་
དམ། །རྣམ་གཡེང་ལེ་ལོའི་ངང་ནས་མགོན་ཁྱོད་ལ། ། སྐད་ཅིག་
དྲན་པས་གསོལ་བ་བཏབ་ན་ཡང་། །མྱུར་མགྱོགས་འཁོར་བའི་མཚོ་
ལས་མ་བསྒྲལ་ན། །ཐུགས་རྗེ་ཆེན་པོའི་མཚན་གྱིས་ཅི་ཞིག་བྱ། །ཀྱེ་
མ་གསོན་དང་བྱམས་མགོན་ཐུགས་རྗེ་ཅན། ། ཐུགས་རྗེ་ཆེན་པོ་
འཕགས་མཆོག་སྤྱན་རས་གཟིགས། ། སྐལ་མེད་བདག་གི་ཤེས་སྤྱོད་
འདི་འདྲ་ན། །ཐུགས་རྗེ་ཆེན་པོའི་ ཐུགས་ རྗེས་ ཅི་ བྱར་ ཡོད། །
བདག་ནི་སྔོན་གྱི་གོམས་འདྲིས་ཤས་ཆེ་བས། །ཉེས་བརྒྱའི་འབྱུང་
གནས་སྲིད་པའི་མཚོ་ནང་བྱིང་། ། མ་རིག་མུན་ནག་ལྷུན་སྡུག་རི་
བོས་མནན། །དུག་གསུམ་ལས་ཀྱི་ཆུ་སྲིན་ཁ་རུ་ཚུད། །ཉེས་ཚོགས་
ཐམས་ཅད་རང་ཉིད་གཅིག་པུས་བྱས། །འོན་ཀྱང་མགོན་ཁྱོད་རྗེས་
སུ་འདྲེན་པ་འདི། ། བྱམས་མགོན་ཁྱེད་ཀྱི་འཕྲིན་ལས་མ་ཞུགས་་་་
ན། །སྐལ་མེད་བདག་ལ་འབད་པ་ཅི་བྱར་ཡོད།་ །ད་ནས་བཟུང་སྟེ་
བྱང་ཆུབ་སྙིང་པོའི་བར། །བྱམས་མགོན་ཁྱེད་ཀྱི་རྗེས་སུ་བཟུང་གྱུར་
ནས། །མཁའ་མཉམ་སེམས་ཅན་ཀུན་གྱི་དོན་གྱི་ཕྱིར། །བྱང་ཆུབ་
སེམས་མཆོག་སྦྱོངས་པ་ཉིད་གྱུར་ཅིག །མ་གྱུར་སེམས་ཅན་ཀུན་གྱི་
82



ཕན་བདེ་རྣམས། །ཀུན་གྱི་གཞིར་གྱུར་རྒྱལ་བའི་བསྟན་པ་ཡང་། །
ཕྱོགས་བཅུ་ཀུན་ཏུ་རྒྱས་པར་བྱེད་པ་ལ། །བློ་ཆེན་རྒྱལ་སྲས་ཀུན་
དང་མཚུངས་པར་ཤོག །མདོ་རྒྱུད་བསྟན་བཅོས་ཀུན་གྱི་ཚིག་དོན་
རྣམས། ། རྒྱལ་དང་རྒྱལ་སྲས་ཀུན་གྱི་དགོངས་པ་བཞིན། ། ཚུལ་་་
བཞིན་རྟོགས་ནས་གཞན་ལ་བསྟན་པ་ལ། ། མགོན་པོ་ཁྱོད་ཀྱིས་་་
འཕྲིན་ལས་འ་ཇུག་པར་ཤོག །སྡུག་བསྔལ་འཁོར་བའི་རྒྱ་མཚོ་
ཆེན་པོ་འདི། །ཇི་སྲིད་སྐམ་པར་མ་གྱུར་དེ་སྲིད་དུ། ། ཁྱོད་བཞིན་
བདག་ཀྱང་དམ་བཅའི་ཁུར་ཁྱེར་ནས། །འགྲོ་བ་ཀུན་གྱི་སྐྱབས་སུ་
བདག་གྱུར་ཅིག ། ཅེས་སྨྲེ་སྔགས་འདོན་ཞིང་གསོལ་བ་དེ་ལྟར་
བཏབ་པས། རྨི་ལམ་གྱི་ཁྱེའུ་དཀར་ཆུང་དེ་འོད་ཀྱི་གོང་བུར་་་་
བཞུས་ཏེ་མེར་མེར་བྱེད་པའི་ངང་ནས་འདི་སྐད་ཅེས་གསུང་བྱོན།
བུ་མོ་ཁྱོད་བླ་མས་གང་གསུངས་དམ་ཚིག་མི་སྲུང་བར། བླ་མའི་
བཀའ་དང་འགལ་བས་རྣམ་པར་སྨིན་པས། སྐྱེ་བ་འདི་ལ་ཕྱག་རྒྱུ་
ཆེན་པོ་མཆོག་གི་དངོས་གྲུབ་ཐོབ་པའི་སྐལ་བ་མེད། དེ་བས་གྲོང་
ཁྱེར་དང་གྲོང་བརྡལ་རྣམས་སུ་ཡི་གེ་དྲུག་མའི་ཆོས་རྒྱ་ཆེན་པོ་སྟོན་
ནས་སེམས་ཅན་ཐམས་ཅད་བདེ་བར་བཀོད། - བླ་མའི་སྐུ་གསུང་
ཐུགས་ཀྱི་དམ་ཚིག་ཉམས་ཆག་སྐོངས་ཤིག ཁྱད་པར་སྐྱེ་བོ་མྱ་
ངན་གྱིས་གདུང་བའི་སྡུག་བསྔལ་སེལ་ཞིག དེ་བཞིན་བྱས་ན་བར་
དོ་ན་མཆོག་གི་དངོས་གྲུབ་ཐོབ་པར་འགྱུར་རོ། །ཞེས་ཟེར་བའི་སྒྲ་
ཐོས་མ་ཐག་འོད་ཀྱི་གོང་བུ་དེ་གཟུགས་ཀྱི་ཉི་མ་ལ་སྐོར་བ་ལན་་་་
གསུམ་བྱས་ནས་སྤྱི་གཙུག་ཏུ་འཐིམ་པ་རྨིས་སོ། །དེ་ནས་གཉིད་སད་
པ་དང་གཟུགས་ཀྱི་ཉི་མའི་ཐུགས་ལ། ངས་བླ་མའི་བཀའ་དང༌
འགལ་བའི་བྱ་བ་གཞན་ནི་མ་བྱས། བླ་མའི་ཐུགས་དམ་མུ་ཐིག་གི་
ཕྲེང་བ་སུ་གང་ལའང་མ་སྟོན་གསུངས་པ་ཡིན་པར། གན་དྷེ་་་
83



4
4
བཟང་མོ་ལ་བསྟན་པས་དེས་ལན་པ་ཡིན་འདུག་སྙམ་པ་ཐུགས་ལ་
དགོངས་ནས། བླ་མའི་སྐུ་གསུང་ཐུགས་དང་འགལ་བའི་སྒྲིབ་པ་
སྦྱོང་བའི་ཕྱིར་མཆོད་རྟེན་བརྒྱ་ཚར་བཞེངས། དེ་དག་གི་གཟུངས་
བཞུགས་ལ་བླ་མའི་སྐུ་ སྤུར་ནས་ འཁྲུངས་ པའི་རིང་བསྲེལ་ དང༌།
ན་བཟའ། ཕྱག་དཔེ་རྣམས་བཅུག་སྟེ་རབ་གནས་དང་བཀྲ་ཤིས་
ཀྱང་མོ་རང་གིས་མཛད་དོ། །དེ་ནས་སྒྲིབ་པ་སྦྱོང་བའི་ཕྱིར་དུ་ལུང་
སྟོན་བཞིན་ཡི་གེ་དྲུག་མ་བཟླས་བརྗོད་བྱ་ཞིང༌། གཞན་ཡང་དེ་
དག་བདེ་བ་ལ་བཀོད་པར་བྱའོ་སྙམ་ནས། ལུས་ལ་ཕྱ་ར་ གྱོན།
ལོག་ཏུ་སློང་ཕོར་དང་དབྱུག་པ་ཁྱེར། བླ་མའི་ན་བཟའ་ཉག་ཉིག་
རྣམས་ཀྱིས་སྟོད་གཡོགས་དག་གོན་ནས། འདི་ལྟར་ཕྱིན་ན་བཞིན་
མཛེས་པ་འདིས་སྔོན་མ་ཡང་བདག་བསླུས་པ་ཡིན། ད་རུང་་་་
བསླུས་ཉེན་ཡོད་སྙམ་ནས་མཁུར་ཚོས་ལ་སྦྲང་རྩི་དང་ཕྲུ་ནག་སྦྱར་ཏེ་
བྱུག་ནས། གྲོང་ཁྱེར་དང་གྲོང་བརྡལ་རྣམས་སུ་བྱོན་ཏེ་ ཐམས་
ཅད་ཐུགས་རྗེ་ཆེན་པོའི་འཕྲིན་ལས་ལ་བཀོད། མཚན་ཡང་རྣལ་
འབྱོར་མ་ཐུབ་པ་ཆེན་མོ་ཞེས་གྲགས་སོ། ། དེའི་དུས་སུ་ གྲོང་ཁྱེར་
སེམས་ཀྱི་བློ་གྲོས་ན། རྒྱལ་པོ་ཟླ་བའི་སེང་གེས་གཙོས་འཁོར་་་་
འབངས་རྣམས། བཙུན་མོ་གཟུགས་ཀྱི་ཉི་མ་དང་བྲལ་བའི་མྱུ་
ངན་གྱི་ཁུང་བུར་ཚུད་དེ། ཁྱད་པར་རྒྱལ་པོ་ཟླ་བའི་སེང་གེ་དེ་ཉིད།
བཙུན་མོ་གཞན་ལས་ཕུལ་དུ་ཕྱིན་པ་གཟུགས་ཀྱི་ཉི་མ་དང་བྲལ་བའི་
མྱ་ངན་གྱིས། རིགས་ངན་བུ་མོས་ཐོག་དྲངས་པའི་བཙུན་མོ་ལྔ་
བརྒྱ་པོ་ལ་དགའ་མགུར་སྤྱོད་པ་ག་ལ་ཡོད། སྤྱན་གྱིས་ཀྱང་མི་་
གཟིགས་པའི་ཁར། རྒྱལ་པོ་རང་ཟས་སྐོམ་ཡང་མི་དྲན་པར་མྱུ་
ངན་གྱིས་ནོན་ནས་ལུས་སྟོབས་ཀྱང་ཤོར་ཏེ། ཤིན་ཏུ་རིད་ཅིང་
ཀེང་རུས་ཀྱི་ལུས་ལྟ་བུར་གྱུར་ཏོ། །ཡབ་རྒྱལ་པོས་སྲས་ཟླ་བའི་སེང་



གེ་ལ་གཟིགས་ནས་ངའི་བུ་དེ་སྐུ་ལུས་འདི་ལྟ་བུར་སོང་བ་ཅི་ཡིན་
ནམ་སྙམ་ནས་འདི་སྐད་ཅེས་གསུངས་སོ། །རིགས་བཟང་ལང་ཚོ་
ལྡན་པ་ཚུར་ཉོན་དང༌། །འབྱུང་གཞི་འཁྲུག་པའི་ནད་ཀྱིས་མ་བཏབ་
པར། །ལང་ཚོ་རྒྱས་པའི་སྐུ་ལུས་རིད་པར་གྱུར། །ནད་དུ་མི་ཐེག་
སེམས་གཅོང་ཅི་ཞིག་བྱུང༌། །མངའ་ཐང་དཔལ་འབྱོར་ཆབ་སྲིད་མ་
ཉམས་ན། །གང་ལའང་མི་དགའ་མི་དགོས་གསལ་པོར་སྨྱོས། །ཞེས་
གསུངས་པས། རྒྱལ་པོ་ཟླ་བའི་སེང་གེས་ཡབ་ལ་འདི་སྐད་ཅེས་གསོལ་
ཏོ། ། ལྷ་ཡི་དབང་པོ་ཡབ་གཅིག་ཚུར་གསོན་དང་། །ཡུན་རིང་་་་
བསྲིངས་ནས་འབད་དེ་བཙལ་བའི་གཉེན། །བདག་ལ་གདུང་བའི་
གཟུགས་མཛེས་ཉི་མ་དེ། །ཉི་མ་ཉིན་ཕྱེད་སྒྲ་གཅན་གཤེད་མས་་
བཟུང༌། ། བདག་བློ་མྱ་ངན་མུན་ནག་ཁུང་བུར་ཚུད། ། བླང་དོར་
གསལ་བའི་སྣང་བ་མ་མཆིས་པས། །སེམས་ཀྱང་མི་དགའ་ལུས་ཀྱང་
མི་བདེ་ཞིང་། ། ཡབ་ཆེན་ཐུགས་རྗེ་ཅན་གྱིས་དགོངས་ལགས་་་་་་
སམ། ། ཞེས་ཞུས་པས། ཡབ་ཀྱིས། གཞོན་ནུ་བློ་ལྡན་མཆོག་
ཁྱོད་ཚུར་ཉོན་དང་། །ཉི་མ་དེ་ལ་བྱེད་ལུགས་རྣམ་པ་གཉིས། །བདེ་
སྐྱིད་ལོ་ཐོག་བསྐྲུན་པའི་བྱ་བའང་ཡོད། །དཔལ་འབྱོར་རྒྱ་མཚོ་སྐེམ་
པའི་ནུས་པའང་ཡོད། །འདི་འདྲ་ཅི་ཡིན་མི་ཤེས་བཏང་སྙོམས་ཞོག།
ཉི་མ་འདི་ལ་ནུས་པ་རྣམ་པ་གཉིས། །རྒྱང་ན་འོད་གསལ་གྲང་བའི་
སྡུག་བསྔལ་སྐྱོབ། །ཉེ་ན་མིག་ལོང་ལུས་རྣམས་ཐལ་བར་རློག། འདི་
འདྲ་ཅི་ཡིན་མི་ཤེས་བཏང་སྙོམས་ཞོག ། ཉི་མ་འདི་ལ་མཐུ་སྟོབས་
རྣམ་པ་གཉིས། ། མུན་པ་མུན་ནག་ཆེན་པོ་འདི་ཡིས་སེལ། ། སྣོད་
བཅུད་འཇིག་རྟེན་ཁམས་རྣམས་འདི་ཡིས་སྲེག །འདི་འདྲ་ཅི་ཡིན་
མི་ཤེས་བཏང་སྙོམས་ཞོག །ཡིད་འཕྲོག་རུབ་མཛེས་མཚན་དཔེའི་
རྒྱན་གྱིས་བརྒྱན། །བཙུན་མོ་ལྔ་བརྒྱ་ཕོ་བྲང་ནང་ལ་ཡོད། །འདོད་



ཡོན་ལྔ་ལ་དགའ་བདེ་ལོངས་སྤྱོད་ལ། །སེམས་འཁྲེང་མ་མཛོད་རང་
སེམས་ལྷོད་ལ་ཞོག ། ཅེས་གསུངས་པས། ཡང་རྒྱལ་བུས་འདི་
སྐུད་ཅེས་ཞུས་སོ། །རྒྱལ་པོ་རྒྱལ་སྲིད་ལྷ་ལམ་ཡངས་པ་རུ། །བཙུན་
མོ་སྐར་མའི་ཚོགས་བཞིན་འདུས་ལགས་ཀྱང་། ། རྒྱུ་སྐར་རྟ་བདུན་
རྒྱལ་པོ་མི་བཞུགས་ན། །གཞན་རྣམས་འོད་དང་ལྡན་ཡང་མུན་མི་
སེལ། ། ཀྱེ་མ་ཡབ་ཅིག་རྒྱལ་པོ་ཚུར་གསོན་དང༌། །བདག་གི་་་་་་
གཟུགས་མཛེས་ཉི་མ་དེ། །སྒོ་ང་ལ་ནི་བྱ་བརྩེ་བཞིན། །བདག་གིས་
གཅེས་པར་བཟུང་བཟུང་ནས། ། སྙིང་རྗེ་མེད་པའི་གཤེད་མ་་་
བུས། ། དུར་ཁྲོད་གནས་སུ་ཁྲིད་ཁྲིད་ནས། ། ད་ནི་སྲོག་དང་ཕྲལ་
ལས་ཆེ། །གཤིན་རྗེ་སེང་གེ་མགོ་བོ་དང་། །གཤིན་རྗེ་སྟོབས་ལྡན་
སྤྱང་ཀིའི་གདོང་། །གཤིན་རྗེ་ཁ་དམར་སྲིན་པོའི་གཟུགས། །དེ་
ཚོས་གཙོ་བྱས་བཤས་ལས་ཆེ། །བདག་གིས་འབད་པ་དོན་མེད་་་་
སོང་། །ཞེས་ཞུས་པས། ཡང་ཡབ་ཀྱིས་དེ་སྐད་གསུངས་སོ། །ལྷ་
གཅིག་ཟླ་བའི་སེང་གེ་ཚུར་ཉོན་དང༌། ། ཁྱོད་ཀྱི་གཅུང་པོ་ཟླ་བའི་
གཞོན་ནུ་དང་། ། མཁོ་བའི་གླང་ཆེན་རབ་བརྟན་གཉིས། ། སྲོག་་
དང་བྲལ་བའི་གཤེད་མ་ལ། །ལྷ་མོར་མ་འཛིན་ཕ་ཡི་བུ། ། ཞེས་་
གསུངས་པས། རྒྱལ་བུ་ཟླ་བའི་སེང་གེ་ན་རེ། སྟེང་དགའ་ལྡན་
ལྷ་ཡི་ཞིང་ཁམས་ནས། །ལྷ་དབང་པོ་བརྒྱ་བྱིན་ཉིད་ཀྱི་སྲས། །འོག་
ཀླུ་ཡུལ་གཙང་མའི་གནས་མཆོག་ནས། ། ཀླུ་དགའ་བོ་འཇོག་པོའི་
སྲས་ཡིན་ཀྱང་། །གཟུགས་མཛེས་ཡིད་འོང་འགྲན་གྱུར་ན། །དེ་ལ་
འགྲན་པའི་གོ་སྐབས་ཡོད་མ་ཡིན། །བདག་བློ་མྱ་ངན་ཁུང་བུར་དེ་
ཡིས་ཚུད། །མྱ་ངན་མྱུར་དུ་སེལ་ཅིག་བྲམ་ཟེ་མཆོག •། ཅེས་ཟེར་
ཞིང་གཟུགས་ཀྱི་ཉི་མ་དྲན་པའི་གདུང་ཤུགས་ཀྱིས་རྒྱལ་པོས་ཐོག་
དྲངས་འཁོར་འབངས་རྣམས་ཀྱི་ལོངས་སྤྱོད་ཀྱི་གསུམ་ཆ་གཉིས་མོའི་
86



དགེ་རྩར་སྦྱར་ཞིང་། ཡབ་དྲང་སྲོང་ཆེན་པོ་ལའང་བཙུན་མོ་་་་
གཟུགས་ཀྱི་ཉི་མ་ཡིད་ལ་དྲན་པའི་ངང་ནས་གོལ་བ་ཉིན་མཚན་
མེད་པར་བཏབ་པ་དེའི་མཐུ་དང་སྔོན་གྱི་སྨོན་ལམ་གྱིས་འབྲེལ་བ་ལ་
བརྟེན།། ཡི་དམ་གྱིས་ལུང་བསྟན་ནས། རྣལ་འབྱོར་མ་ཐུབ་པ་
ཆེན་མོ་རྒྱལ་ཁམས་ཕྱོགས་མེད་སྐོར་བའི་རྟིང་ལ། གྲོང་ཁྱེར་་་་
སེམས་ཀྱི་བློ་གྲོས་ཀྱི་ཕྱོགས་སུ་ཕྱག་ཕེབས་བྱུང་བས། དེས་ན་རྣལ་
འབྱོར་མའི་ཐུགས་དགོངས་ལ། ཨ་ཁ་ཁ་ཡང་གྲོང་ཁྱེར་འདིར་
སླེབས་འདུག གྲོང་ཁྱེར་འདིར་བསྡད་ན་ད་རུང་བར་ཆད་བྱུང་
ཉེན་ཡོད་བསམས་ནས། ལུང་ཕྱོགས་གཞན་དུ་འབྱོན་པར་ཆས་
པོས། གྲོང་ཁྱེར་གྱི་སྐྱེ་བོ་ཐམས་ཅད་ཀྱིས་ཆོས་ཀྱི་སྟོན་མོ་བྱེད་པར་
གདན་འདྲེན་པ་དང༌། ཆོས་ཀྱི་འབྲེལ་བ་ཞུ་བ་དང༌། མ་ཎིའི་
དབང་ལུང་ཞུ་མཁན་མང་པོ་བྱུང་ནས་ཞག་འགའ་དེར་ལུས་སོ། །
དེའི་དུས་སུ་གན་དྷེ་བཟང་མོ་ཡང་ཡོད་པ་ཡིན་འདུག་པས། མོའི་
བསམ་པ་ལ་ངས་སྡིག་པ་མང་པོ་བསགས་ཡོད་པར། རྣལ་འབྱོར་
མ་ཁྱད་འཕགས་གཅིག་ཡིན་འདུག ང་ཡང་འདི་ལས་ཆོས་འབྲེལ་
ཞིག་ཞུ་ཞིང་། ལྷག་པར་རྒྱལ་པོ་འཁོར་བཅས་མྱ་ངན་གྱི་ཁུང་བུར་
ཚུད་པའི་སྡིག་པའི་རྩ་བ་ང་ཉིད་ཡིན་པས། སྡིག་བཤགས་གཅིག་
ཀྱང་འབུལ་དགོས་བསམས་ནས། ཚེས་བཅོ་ལྔའི་ནུབ་མོ་སྣ་ཚོགས་
པའི་མཆོད་པ་རྒྱ་ཆེར་བཤམས་པའི་དབུས་སུ། རིན་པོ་ཆེའི་ཁྲི་
བརྩེགས་ཏེ་རྣལ་འབྱོར་མ་གདན་དྲངས་ནས་ཁྲི་ལ་བཞུགས་བཅུག་
པ་དང་། གན་དྷེ་བཟང་མོས་བཟའ་ཚང་འཁོར་གཡོག་རྣམས་ལ་
ཁྱེད་རྣམས་ཕྱིར་ཐོན། ང་ཉིད་རྣལ་འབྱོར་མ་འདི་ལས་ཆོས་ཟབ་
མོ་ཞིག་ཞུ་རྩིས་ཡིན་ཟེར་ཐམས་ཅད་ཕྱིར་བཏོན་ནོ། །དེ་ནས་གན་
དྷེ་བཟང་མོས་རྣལ་འབྱོར་མའི་སྤྱན་སྔར་པུས་མོ་གཉིས་ས་ལ་་་་་་
87



བཙུགས། ལག་པ་གཉིས་ཐལ་མོ་སྦྱར་ནས་བཤགས་པའི་ཚིག་འདི་
བཞིན་བརྗོད་དོ། ། བདག་སྡིག་མོ་ཆེ་ཡིན་པས་རྣལ་འབྱོར་མས་་་་
དགོངས་སུ་གསོལ། རྗེས་སུ་གཟུང་དུ་གསོལ་ཟེར་ནས། སྟོབས་
བཞིའི་སྒོ་ནས་བཤགས་པ་འདི་ཕུལ་ལོ། ། ཕྱོགས་བཅུ་ན་བཞུགས་
པའི་སངས་རྒྱས་དང་བྱང་ཆུབ་སེམས་དཔའ་རྣམས་དང་། སློབ་
དཔོན་ཆེན་མོ་བདག་ལ་དགོངས་སུ་གསོལ། བདག་གན་དྷེ་བཟང་
མོ་ཞེས་བྱ་བས་ཚེ་འཁོར་བ་ཐོག་མེད་ནས། ད་ལྟའི་བར་དུ་དུག་
གསུམ་ཀུན་ནས་བླངས་ཏེ་སྡིག་པ་མི་དགེ་བའི་ལས་བགྱིས་པ་དང༌།
བགྱིས་ལ་རྗེས་སུ་ཡི་རངས་པ་དང༌། ཁྱད་པར་རིགས་ངན་གྱི་བུ་
མོའི་ཁ་ལ་ཉན་ནས། རྒྱལ་པོའི་བང་མཛོད་ལ་དབང་སྒྱུར་པའི་
ཕྱིར། བཙུན་མོ་བྲམ་ཟེ་གཟུགས་ཀྱི་ཉི་མ་ཞེས་བྱ་བ་དེ་ཉིད་ལ།
སྲུང་བ་མུ་ཏིག་གི་ཕྲེང་བ་བརྒྱ་རྩ་གཅིག་འདུག་པ་དེ། ཐབས་དུ་
མའི་འཕྲུལ་སྣ་ཚོགས་ཀྱི་སྒོ་ནས་བསླུས་ཤིང་། དེ་ནས་ཁོང་རྣམས་
ལ་མྱོས་བྱེད་ཀྱི་རྫས་ངན་བཏབ་སྟེ་མྱོས་ཤིང་རྨུགས་པར་བྱས་པ་དང་།
དེའི་རྗེས་སུ་རྒྱལ་པོའི་གླང་པོ་ཆེ་རབ་བརྟན་བདག་གིས་བསད་ནས།
ཤ་ཁྲག་རྣམས་གཟུགས་ཀྱི་ཉི་མའི་སྔས་སུ་བོར་ནས་མོས་བསད་ཚུལ་
བྱས་པའི་བློ་ངན་དང་། དེའི་རྗེས་དུར་ཁྲོད་ནས་མི་རོ་བམ་པོ་
བླངས་ཏེ་ཉི་མའི་སྔས་སུ་བོར་བ་དང༌། ཡང་དེའི་རྗེས་སུ་རྒྱལ་པོའི་
སྲས་ཆུང་ཟླ་བའི་གཞོན་ནུ་བཀྲོངས་ནས་ཤ་ཁྲག་རྣམས་གཟུགས་ཀྱི་
ཉི་མའི་སྔས་སུ་བོར་བ་དང༌། དེར་རྒྱལ་པོས་ནེ་ཙོ་སྐེ་བཅད་དེ་
བསད་པ་དང་། དེའི་རྒྱུ་རྐྱེན་གྱིས་གཟུགས་ཀྱི་ཉི་མ་གཤེད་མ་མི་
གསུམ་ལ་བསྐུར་ནས་དུར་ཁྲོད་དུ་བཤས་པ་ལ་སོགས་པའི་སྡིག་པ་
ཐམས་ཅད་ཀྱི་རྩ་བ་བྱེད་པ་པོ་བདག་ལགས་པས། དེའི་སྡིག་པ་
རྣམས་དང༌། ཡང་རྒྱལ་པོ་ཟླ་བའི་སེང་གེ་བཙུན་མོ་གཟུགས་ཀྱི་ཉི་
88



མ་དང་བྲལ་བའི་མྱ་ངན་གྱིས་གྲོངས་ལ་ཁད་དུ་ཐུག་པས། རྒྱལ་པོ་
གྲོངས་ན་གྲོང་ཁྱེར་སེམས་ཀྱི་བློ་གྲོས་ཀྱིས་ཐོག་དྲངས་པའི། གྲོང་
ཁྱེར་འབུམ་ཚོ་སུམ་ཅུ་སོ་དྲུག་གི་མི་ཕྱུགས་ཐམས་ཅད་རྒྱལ་པོའི་དགེ་
རྩ་ལ་འདུས་དགོས་པས། དེ་དག་ཐམས་ཅད་ཀྱི་སྡིག་པའི་རྩ་བ་ཁོ་
མོ་ལ་འདུག་པས། སྡིག་པ་དེ་དག་ཐམས་ཅད་རྣལ་འབྱོར་མའི་
སྤྱན་སྔར་མཐོལ་ལོ་བཤགས་སོ། །མི་འཆབ་བོ། །མི་སྦེད་དོ། །སླན་
ཆད་ཀྱང་གཅོད་ཅིང་སྡོམ་པར་བགྱིད་ལགས་སོ། ། ཞེས་པའི་་་་་་
བཤགས་པ་ལན་གསུམ་ཕུལ་བའི་རྗེས་སུ། སྔར་བསླུས་ཏེ་བརྗེས་
པའི་མུ་ཏིག་གི་ཕྲེང་བས་ཐོག་དྲངས་རིན་པོ་ཆེ་རིགས་མང་པོའི་་
འབུལ་བ་བསམ་གྱིས་མི་ཁྱབ་པ་ཕུལ་ལོ། །དེ་དུས་གཟུགས་ཀྱི་ཉི་
མའི་ཐུགས་ལ་ང་དུར་ཁྲོད་དུ་སྤྲུགས་མཁན་འདི་ཉིད་ཡིན་པར་་་་
འདུག་ སྟེ། ཨ་ཙ་མ་འདིའི་མགོ་བོའི་སྐྲ་ནས་བཟུང་སྟེ་རྨུར་ན་་
བསམ་པ་ལན་གཅིག་བྱུང་བས། འོན་ཀྱང་སེམས་ཅན་གྱི་ལས་ལ་
ཅིའང་སྲིད་ཐུགས་ལ་དགོངས་ཏེ། བཟོད་པ་བསྒོམས་ནས་་་་་་་
བཤགས་པ་བཞེས་སོ། །དེ་ནས་གན་ངྷ་བཟང་མོས་རྣལ་འབྱོར་མ་ལ་
གསོལ་བ། ཟླ་བ་འདིའི་མར་ངོའི་གནམ་སྟོང་ལ་བཤགས་པ་འདི་
འབུལ་རྩིས་ཡོད་པར། རྣལ་འབྱོར་མས་བདག་ལས་ངན་མ་ལ་
ཐུགས་རྗེས་གཟུང་འཚལ་ལོ། །ཞེས་ཞུས་པས། རྣལ་འབྱོར་མས་
ཀྱང་དེ་བཞིན་བགྱི་ཟེར་ཞལ་གྱིས་བཞེས་སོ། །བློན་པོ་རིག་པ་ཅན་
ཨ་བོ་ན་གེ་ཟེར་བ་དེའི་བསམ་པ་ལ། རྣལ་འབྱོར་མ་ཁྱད་པར་ཅན་
གཅིག་ཕེབས་འདུག་པས། དེ་ཉིད་ཕོ་བྲང་དུ་གདན་དྲངས་ནས་
རྒྱལ་པོ་ཡབ་སྲས་མྱ་ངན་སེལ་བའི་ཕྱིར་ཆོས་ཤིག་ཞུས་ན་ཅི་མ་རུང་
སྙམ་ནས། ཨ་བོ་ན་གེས་རྣལ་འབྱོར་མ་གདན་འདྲེན་དུ་ཕྱིན་པས།
གྲོང་ཁྱེར་གྱི་སུམ་མདོ་མི་མེད་སྲང་བར་གཅིག་ལ་རྣལ་འབྱོར་མ་དང་



_4
མཇལ་ ཏེ། ཨ་ བོ་ ན་ གེས་ ཕྱག་ འཚལ་ བྱིན་ རླབས་ ཞུས་ ནས།
ཁོང་རང་གི་སྟོད་གོས་དེ་རྣལ་འབྱོར་མ་ལ་ཕྱག་རྟེན་དུ་ཕུལ་ཏེ་འདི་
སྐད་ཅེས་ཞུས་སོ། །རྣལ་འབྱོར་མ་ཁྱེད་རྒྱལ་པོའི་ཕོ་བྲང་དུ་བྱོན་
ནས། རྒྱལ་པོ་ཡབ་སྲས་མྱ་ངན་སེལ་བའི་ཆོས་ཤིག་གནང་ན་ཅི་མ་
རུང༌། ཁྱོད་བྱོན་པའི་ས་ཕྱོགས་གང་ལའང་སྔར་རྒྱལ་པོའི་བཙུན་
མོ་གཟུགས་ཀྱི་ཉི་མ་ཟེར་བ་ཞིག་ཡོད་པ་དེ། ཇི་ལྟར་ཡིན་མ་ཤེས་
པར་ གཤེད་ མ་ མི་ གསུམ་ དང༌ བཅས་ དུར་ ཁྲོད་ དུ་ བཏང་ བསོ།
བསད་པའི་ཤུལ་ནི་མི་འདུག གཤེད་མ་གསུམ་ཡང་ལོག་མ་བྱུང་
བས། དེ་རྣམས་གར་འདུག་གི་གཏམ་མ་ཐོས་སམ། ཡང་ན་
འདིར་ འདུག་ སྤྱན་ གྱིས་ གཟིགས་ ལགས་ སམ། ཞེས་ ཞུས་ པས།
རྣལ་འབྱོར་མས་འདུག་ཟེར་བ་ནི་ཐོས། མིག་གིས་ནི་མ་མཐོང་
གསུངས་ནས་ཞལ་འཛུམ་མཛད་པས། ཨ་བོ་ན་གེས་ཚེམས་དུང༌
སོ་འཁོར་བ་དེ་མཐོང་ནས། ཁོ་བློན་པོ་རིག་པ་ཅན་ཡིན་པའི་་
སྟབས་ཀྱིས་མོ་ཡིན་པར་རིག་སྟེ། རྣལ་འབྱོར་མ་ཁྱོད་རང་ཡིན་པ་
འདྲ་ཞུས་པས། རྫུན་མི་བཤད་པའི་དམ་བཅའི་སྟབས་ཀྱིས་ཡིན་
པའང་སྲིད་གསུངས་པས། ཨ་བོ་ན་གེས་འོ་རྣལ་འབྱོར་མ་༌་་་
མཚར་ཆེ་ཟེར་ནས། ཕྱག་ནས་བཟུང་སྟེ་རྒྱལ་པོ་འཁོར་བཅས་མྱ་
ངན་གྱིས་གཟིར་ལུགས་རྣམས་ཞིབ་པར་ཞུས་པས། རྣལ་འབྱོར་
མས་ཁྱེད་རྣམས་བདེན། འདི་དག་བྱེད་མཁན་གན་ངྷ་བཟང་མོ་
དང་རིགས་ངན་གྱི་བུ་མོ་དེ་གཉིས་ཡིན་པར་འདུག དེའི་རྒྱུ་་་་
མཚན་མང་པོ་གནམ་སྟོང་ལ་མོས་བཤགས་པ་འབུལ་བར་ཡོད་པས།
དེའི་དུས་སུ་ཉན་པར་ཤོག་གསུངས་པས། ཨ་བོ་ན་གེས་འདི་སྐད་
གསོལ་ཏོ། །བདག་གི་གཟུགས་མཛེས་ཉི་མ་ཁྱོད། །དང་པོ་མཇལ་
བའི་དུས་སུ་ནི། །སྟེང་ལྷའི་བུ་མོ་ཡིན་ནོ་སྙམ། །བར་དུ་གཤེད་མས་



བཟུང་ཙ་ན། ། དམྱལ་བར་སྐྱེ་བ་དག་དང་མཚུངས། ། དེ་དུས་མ་
བྲལ་སྡོད་པ་ལས། །ད་རེས་རྙེད་པ་དགའ་ཚོར་ཆེ། །བཀའ་དྲིན་ཆེ་
སོང་བཙུན་མོ་ལགས། ། ཅི་གསུང་དང་དུ་ལེན་ནོ། ། གཞན་དུ་མ་
བྱོན་པར་འདིར་བཞུགས། ཟེར་ནས་སྐད་ཅིག་དེ་ཉིད་ལ་ཨ་བོ་ན་
གེས་རྒྱལ་པོའི་ཕོ་བྲང་དུ་ཕྱིན་ནས། རྒྱལ་པོ་ཆེན་པོ་སྙན་གསོན་
དང་། གཤེད་མ་མི་གསུམ་དང་བཙུན་མོ་གཟུགས་ཀྱི་ཉི་མ་རྒྱལ་
ཁམས་ལ་ཡོད་པར་འདུག མྱ་ངན་མ་མཛད་པར་སྐུ་ཁྲུས་གསོལ་
བ་ཞུ་ཞུས་པས། རྒྱལ་པོ་ན་རེ། ཤི་བ་སླར་ལོག་ཟེར་བ་ཐོས་སམ།
ཨ་བོ་ན་གེ་རྫུན་མ་ཤོད་གསུངས་པས། འོ་ལགས་སོ་རྫུན་མ་ཡིན་
ཅིས་ཀྱང་བདེན་པར་ཐག་ཆོད་འདུག་པས། འདིའི་རྒྱུ་མཚན་གང་
ཡིན་ཞེས་ཟེར་ན། རྫུན་སྤངས་པའི་རྣལ་འབྱོར་མ་གཅིག་གིས་
གསུངས་ཀྱི་འདུག་ཞུས་པས། རྒྱལ་པོ་ཡང་ཐུགས་ཅུང་ཞིག་དགྱེས།
བདེན་སྙམ་པ་ཞིག་བྱུང་ནས་མྱ་ངན་ལས་སངས་པའི་སྐུ་ཁྲུས་གསོལ་
ལོ། ། དེ་ནས་ཨ་བོ་ན་གེས་རྒྱལ་པོ་ཡབ་སྲས་གཉིས་གདན་དྲངས།
རལ་གྲི་བློ་ལ་བཏགས་ཏེ། གན་དེ་བཟང་མོའི་འོག་ཁང་དུ་ཡིབ་
བོ། །དེ་ནས་གནམ་སྟོང་ཉིན་རྣལ་འབྱོར་མ་མོའི་ཁྱིམ་དུ་གདན་་
དྲངས་ཏེ་བསྙེན་བཀུར་ཕུན་སུམ་ཚོགས་པ་བྱས། ཉི་མ་ནུབ་པ་
དང༌། གཡོག་རྣམས་ཁྱིམ་གྱི་ཕྱིར་བཏོན་ནས། མཆོད་པའི་་་
དབུས་སུ་རིན་པོ་ཆེའི་ཁྲི་་ལ་རྣལ་འབྱོར་མ་བཞུགས་སུ་བཅུག་སྟེ། །
གན་ངྷ་བཟང་མོས་ཉེས་པ་ཅི་བྱས་པ་ཐམས་ཅད་བསྔོ་བགྲངས་བྱེད་
པའི་དུས་སུ། རྒྱལ་པོ་ཡབ་སྲས་གཉིས་ནི་ཐུགས་མ་ནོན་པར་་་་
འཆོར་ལ་ཁད་པའི་དུས་ཨ་བོ་ན་གེས་བཤོལ་བཏབ། གན་དྷེ་་་
བཟང་མོས་བཤགས་པ་ལན་གསུམ་ཕུལ་བའི་རྗེས་སུ་རྒྱལ་བློན་་་་་་
གསུམ་པོས་རལ་གྲི་འཕྱར་ནས་གན་ངྷ་བཟང་མོའི་སྟེང་དུ་རུབ་པས།
91



의
의
རྣལ་འབྱོར་མས་མོ་བཀབ་སྟེ་རྒྱལ་པོ་རྗེ་བློན་གསུམ་ལ་འདི་སྐད་ཅེས་
སྨྲས་སོ། །ཀྱི་རྒྱལ་པོ་ཡབ་སྲས་རིན་པོ་ཆེ། །རྒྱལ་སྲིད་ཞི་བོས་སྐྱོང་
བར་བྱ། །འཁོར་འབངས་བྱམས་ཀྱིས་སྐྱོང་བར་བྱ། །སྡིག་ཅན་སྙིང་
རྗེས་སྐྱོང་བར་བྱ། ། ཐོས་པ་བསམ་བློས་བརྟག་པར་བྱ། །ནོར་ནི་
བག་ཡོད་དུས་སུ་སྤྱོད། །འདི་ལ་སྙིང་དེ་ང་ན་སྟེ། ། སྡིག་ཆེ་བསོད་
པའི་སྲོག་ལན་རང་ལ་ཡོང་ཞེས་ཞུས་པས། རྒྱལ་པོས་འདི་སྐད་
ཅེས་གསུངས་སོ། །བུད་མེད་གཏི་མུག་རང་བཞིན་ཏེ། ། ཉི་མ་
གསལ་སྒྲོན་མེ་དང་འདྲ། །བུད་མེད་ཞེ་སྡང་རང་བཞིན་ཏེ། །ཉི་མ་
རྒྱ་མཚོའི་དར་བས་འཇམ། །བུད་མེད་འདོད་ཆགས་རང་བཞིན་
ཏེ། ། ཉི་མ་འདོད་འཇོའི་བ་དང་འདྲ། ། ཅི་གསུངས་དང་དུ་ལེན་
པར་ཞུ། །ཞེས་གསུངས་པས། རྣལ་འབྱོར་མས་རྒྱལ་པོའི་བྱི་དོར་
དེ་ལ་ཡིད་ཅུང་ཞིག་མ་དགའ་བར་འདི་སྐད་ཅེས་གསུངས་སོ། །དང་
པོར་གཟུགས་ཀྱི་ཉི་མ་ང་། །ཡབ་རྒན་དྲུང་དུ་བསྡད་ཙ་ན། །རྒྱལ་
པོའི་བཀའ་ནན་མ་ཐེག་པར། །ཕོ་བྲང་ནང་དུ་སླེབས་ཙ་ན། །ལས་
ངན་གཤེད་མའི་ལག་ཏུ་བསྐུར། །དུར་ཁྲོད་གནས་སུ་ཁྲིད་ཙ་ན། །
དྲན་པ་ཐོར་བ་ལན་དགུ་མྱངས། །དབུགས་རྒྱུ་བ་ཆད་པ་ལན་གསུམ་
བྱུང་། །ལར་དོ་ཤི་དོ་ཆད་ལན་ལྔ་བྱུང་། །ལུས་ཚ་གྲང་གི་སྡུག་་་
བསྔལ་བསམ་མི་ཁྱབ། །རིན་ཆེན་སྲོག་དང་དོ་བྲལ་བྱུང་། །འོན་
ཏང་སྲོག་དང་མ་བྲལ་ཙམ། །ཞེས་གསུངས་པས། རྒྱལ་པོས་འདི་
སྐད་གསུངས་སོ། །དཀར་ལ་གསལ་བའི་ཟླ་བ་ལ། །ནག་པོ་རབ་
རིབ་བྱུང་ཡང་སྲིད། །པད་མ་ལྟ་བུའི་འཇམ་པ་ལ། །གེ་སར་ཚེར་མ་
རྣོ་ཡང་སྲིད། །ཤེལ་དཀར་དྭངས་པའི་མཆོད་རྟེན་ལ། །རྡུལ་གྱི་དྲི་
མ་འགོས་ཀྱང་སྲིད། །གང་ཟག་མཁས་པ་ཕལ་ཆེར་ལ། །འཁྲུལ་པ་
དུམ་རེ་བྱུང་ཡང་སྲིད། །བདག་ནི་མ་རིག་དབང་གིས་ཐལ། །ཉེས་
92



པ་ཤོར་བར་བཟོད་པ་གསོལ། །ཞེས་ཞུས་པས། ཨ་བོ་ན་གེས་འདི་
སྐད་ཅེས་ཞུས་སོ། །འཁོར་བ་གཏི་མུག་གི་རྒྱ་མཚོ་ལ། །རྒྱལ་པོ་དར་
རྒྱས་ཀྱི་རི་བོ་འཁྲུངས། །འདོད་ཆགས་དམངས་རིགས་ཀྱི་གླིང་གིས་
བསྐོར། ། ཡ་རབས་རྣམས་ཞལ་ལྟ་ཐུར་ལ་གཏད། །མ་རབས་ཀྱི་
རྟིང་པ་མགོ་ལ་བཀལ། །ད་ཉེས་པའི་རྩ་བ་འདི་རུ་འདུག ། ཞུས་
པས། དེ་མ་ཐག་བཀའ་བློན་རྣམས་བོས་ནས། བཀའ་གྲོས་བྱས་
ཏེ་རིགས་ངན་བུ་མོས་མིག་སེར་བྱས་པའི་ལན་དུ། མོའི་མིག་་་
གཉིས་ཀ་བཏོན་ནོ། །བསླུ་བྲིད་ཀྱི་བྲོ་དང་ གླུ་གར་བསྒྱུར། སྒྱུ་
འཕྲུལ་སྣ་ཚོགས་བྱས་ཤིང་རྫས་ངན་བཏབ་སྟེ་གཟུགས་ཀྱི་ཉི་མ་ལ་ཁ་
གཡོགས་བཀལ་བར་བརྟེན་གན་དེ་བཟང་མོའི་ཁ་དབྲལ། མིག་
བཏོན། སྣ་དང་རྣ་བ་བཅད། སྐྱིད་པ་བྲེགས་ནས་ཚོང་འདུས་
ཀྱི་ལམ་འགག་ཏུ་བསྐྱལ་ལོ། །དེ་ནས་གཟུགས་ཀྱི་ཉི་མའི་དགོངས་པ་
ལ་ད་ནི་ཡི་དམ་གྱི་ལུང་བསྟན་བཞིན་རྒྱལ་ཁམས་ཕྱོགས་མེད་ཡི་གེ་
དྲུག་མའི་སྐུལ་མ་ལ་འགྲོ་དགོས་སྙམ་ནས། སྐུ་ཆས་རྣམས་ཁྱེར་ཏེ་
འབྱོན་ པར་ཆས་ པས། བློན་ འབངས་ ཀུན་ གྱིས་ རྒྱལ་ པོ་ དང་།
བློན་པོ། འཁོར་འབངས་རྣམས་བཙུན་མོ་མེད་པའི་ ཤུལ་དུ་མྱ་
ངན་དང་སྡུག་བསྔལ་ཚ་གྲང་དཔག་མེད་དུ་མྱངས་པ་རྣམས་ཞིབ་
པར་ཞུས། • ད་ དུང༌ ཕྱིན་ ཆད་ ཁྱེད་ ཀྱིས་ བཙུན་ མོ་ མ་ བྱས་ ན།
རྒྱལ་པོ་ཟླ་བའི་སེང་གེ་ལ་སྡུག་བསྔལ་འཛད་མེད་ཡོང་བ་འདུག་པས།
ཅིས་ཀྱང་རྗེས་སུ་འཛིན་པ་ཞུ། ཁྱེད་རང་གཅིག་པོ་ཞི་བདེ་དོན་དུ་
གཉེར་ནས། བདག་ཅག་རྣམས་ཡལ་བར་དོར་ན། བྱང་ཆུབ་
མཆོག་ཏུ་སེམས་བསྐྱེད་པའི་དགོངས་པ་ཅི། རྒྱལ་པོའི་བཙུན་མོ་
གཟུགས་ཀྱི་ཉི་མའི་ཐུགས་ལ། བློན་འབངས་ཀྱི་གཏམ་དེ་ཤིན་ཏུ་
ལྕི་བར་བྱུང་། ཡི་དམ་ཐུགས་རྗེ་ཆེན་པོས་ལུང་བསྟན་ནས་ཡང་
93



སེམས་ཅན་མྱ་ངན་གྱིས་གདུང་བ་རྣམས་ཀྱི་སྡུག་བསྔལ་སེལ་་་་་་་
གསུངས་པ་ཐུགས་ལ་དགོངས་ཏེ་ཞལ་གྱིས་བཞེས་དགོས་པ་བྱུང་།
དེ་མ་ཐག་ཏུ་ཨ་བོ་ན་གེས་ཐོག་དྲངས་པའི་བཀའ་བློན་རྣམས་དང༌།
འཁོར་འབངས་སྐྱེ་བོའི་ཚོགས་རྣམས་ཀྱིས་གདུགས་དང༌། རྒྱལ་
མཚན་དང་། བ་དན་དང༌། དར་དཔྱངས་དང་། ལྡ་ལྡི་དང་།
ཡོལ་བ་ལ་སོགས་པའི་རོལ་མོའི་ཚོགས་དང་། རྒྱལ་སྲིད་སྣ་བདུན་
དང༌། བཀྲ་ཤིས་རྫས་བརྒྱད་ཀྱི་དགེ་མཚན་དུ་མ་དང་བཅས་ཏེ།
རྣལ་འབྱོར་མ་ཐུབ་པ་ཆེན་མོ་དེ་ཉིད་ཕོ་བྲང་དུ་གདན་དྲངས་ཏེ་སླར་
རྒྱལ་པོའི་བཙུན་མོར་མངའ་གསོལ་ལོ། །འདི་ཡན་ཆད་མ་ཉེས་པའི་
ནམ་མཐའ་ནས་ལངས་པའི་ལེའུའོ། ། ། །
ད་ནི་དགའ་བ་དང་བདེ་བའི་དཔལ་ལ་ལོངས་སྤྱོད་ཅིང་ཐེར་
པའི་ལམ་སྣ་ཟིན་པའི་ལེའུ་འཆད་པ་ལགས་སོ། །ན་མོ་ལོ་ཀེ་ཤྭ་ར་ཡ།
དེ་ནས་སླར་བྲམ་ཟེ་གཟུགས་ཀྱི་ཉི་མ་དེ་ཉིད། རྒྱལ་པོའི་བཙུན་
མོར་མངའ་གསོལ་བས། ལྟས་བཟང་པོ་བསམ་གྱིས་མི་ཁྱབ་པ།
ས་ཡང་རྣམ་པ་དྲུག་ཏུ་གཡོས་པ་དང༌། འདབ་ཆགས་ཀ་ལ་པིང་ཀ་
ལ་སོགས་པའི་བྱ་རྣམས་ཀྱང་སྙན་པའི་སྒྲ་སྒྲོག་ཅིང་། ལྗོན་ཤིང་
རྣམས་ཀྱང་འབྲས་བུ་ཕུན་སུམ་ཚོགས་པ་སྨིན་པ་དང༌། : སྔར་་་་་
བཙུན་མོར་མངའ་གསོལ་བ་བས་ཀྱང་དེང་སྐབས་བརྒྱ་འགྱུར་གྱི་ངོ་
མཚར་བའི་ལྟས་ཆེ་བར་བྱུང་གྱུར་ཅིང་། རྒྱལ་པོའི་མེ་ཏོག་གི་ལྡུམ་
ར་འཕེལ་འགྲིབ་མེད་པ་ཞེས་བྱ་བ་དེའི་པད་མའི་སྡོང་པོ་ཟེའུ་འབྲུའི་
རྩ་བ་དེ་ལ། འཁོར་མེ་ཏོག་སྣ་ཚོགས་ཀྱིས་བསྐོར་ཏེ། ལོ་དང་ཟླ་
བའི་བར་ཁ་མ་ཕྱེ་བར་སྡོད་པ་ཐམས་ ཅད་ ཐེ་ཚོམ་དུ་གྱུར་ཏོ། །
ཐམས་ཅད་ཇི་ལྟར་ཡིན་མ་ཤེས་པར་སྡོད་དུས། དུས་བཟང་པོ་
ཞིག་ལ་འོད་ཟེར་སྣ་ལྔ་འཕྲོས་ཏེ། མེ་ཏོག་གི་ལྡུམ་རར་ཟུག་འགྲོ་བ་
_94



གཅིག་སྐྱེ་བོ་ཐམས་ཅད་ཀྱིས་མཐོང་བར་གྱུར་ཏོ། །དེ་ནས་རྒྱལ་པོ་
འཁོར་དང་བཅས་པ་རྣམས་ཀྱིས་མེ་ཏོག་ལྡུམ་ར་དེར་ཉིན་རེ་བཞིན་
དུ་བྱོན་ནས། མཆོད་པའི་བྱེ་བྲག་བསམ་གྱིས་མི་ཁྱབ་པས་མཆོད་
པ་བྱས་སོ། །དེ་ནས་གཟུགས་ཀྱི་ཉི་མའི་ཐུགས་ལ། མེ་ཏོག་པད་
མ་འདིའི་ནང་ནས་སྐྱེས་བུ་དམ་པ་ཞིག་འབྱོན་པ་མངོན་པར་མཁྱེན་
ནས། རྒྱལ་པོ་ལ་མཆོད་པའི་ཆ་རྐྱེན་དཔག་ཏུ་མེད་པའི་དངོས་པོ་
དང༌། བདག་ཏུ་མ་བཟུང་བའི་ཡོ་བྱད་དང༌། བླ་ན་མེད་པའི་
མཆོད་པ་དང༌། བསྟོད་པའི་དབྱངས་དཔག་ཏུ་མེད་པ་དང་་་་
བཅས་པས་འདི་སྐད་ཅེས་གསོལ་བ། བདེ་གཤེགས་སྐུ་མངའ་གང་
ལ་གང་འདུལ་བ། ། འགྲོ་བ་འདྲེན་པ་པད་ མའི་ཟེ་འུ་འབྲུ་ལ། །
འདམ་རྫབ་མེད་པར་འདམ་གྱི་སྦུབ་ནས་བྱོན། །འཕྲིན་ལས་འདབ་
སྡོང་ལྡན་པའི་ཁྱེ་འུ་ཁྱོད། །བདག་བློ་མ་རིག་སྒོ་ལྔའི་རྒྱུ་གསལ་་་་
ནས། །འགྲོ་བ་ཀུན་གྱི་མིག་གི་བདུད་རྩིར་བྱོན། །ཁོ་མོ་གཟུགས་ཀྱི་
ཉི་མའི་འོད་ཟེར་གྱིས། །ལེགས་བཤད་པད་མའི་ཚལ་རབ་ཁ་ཕྱེ་་
ནས། །ཟག་མེད་བདེ་སྟེར་སྦྲང་རྩིས་བལྟམས་པའི་རོས། །འཁོར་
འབངས་བུང་བའི་ཚོགས་རྣམས་ཚིམས་པར་མཛོད། །གཟུགས་ཀྱི་
ཉི་མས་གསོལ་བ་དེ་བཏབ་པས། དབུས་ཀྱི་མེ་ཏོག་པད་མ་དེ་ཉིད་
མ་གཏོགས། གཞན་རྣམས་དུས་གཅིག་ཏུ་ཁ་ཕྱེ་སྟེ། མེ་ཏོག་དང༌།
འདབ་མ་དང་། འབྲས་བུ་ཕུན་སུམ་ཚོགས་པ་དང་། དྲི་ཞིམ་
པོས་དཔག་ཚད་བརྒྱར་ཁྱབ་པར་གྱུར་ཏོ། །མེ་ཏོག་གི་འདབ་མ་རེ་
རེ་ལ། དཔག་ཚད་རེ་རེ་ཡོད་པ། དེ་ཡང་གཅིག་གིས་གཅིག་ལ་
མི་གནོད་པ། ཕྱི་ནས་བལྟས་ན་ནང་གསལ་བ། ནང་ནས་་་་་
བལྟས་ན་ཕྱི་གསལ་བར་གྱུར། དུས་དེ་ནས་ཡུན་རིང་མ་ལོན་པར།
ནུབ་ཕྱོགས་ངོས་ནས་འོད་དམར་པོ་སྐར་མདའ་ལྟ་བུ་གཅིག་དབུས་



ཀྱི་པད་མའི་ཟེའུ་འབྲུ་དེ་ལ་ཕོག་པས། དེ་མ་ཐག་ཏུ་ས་ཡང་རྣམ་
པ་དྲུག་ཏུ་གཡོས་ཤིང་། རོལ་མོའི་སྒྲ་རྣམས་རང་འཁྲོལ་དུ་ཁྲོལ་
བར་གྱུར་ཏོ། །དེ་ནས་པད་མའི་སྙིང་པོ་དེ་ཉིད་ཀྱིས་གཏུམས་པའི་
དབུས་ན། ཁྱེའུ་ཆུང་དཀར་པོ་ཟུར་ཕུད་ལྔ་པ། རི་དྭགས་ཨེ་ན་
ཡའི་པགས་པ་ནུ་མ་གཡོན་པ་ལ་བཀབ་པ། ལྷ་རྫས་ཀྱི་ན་བཟའ་
གསོལ་ བ། ཕྱག་ གཡས་ ན་ ཤེལ་ དཀར་ གྱི་ ཕྲེང་ བ་ བརྒྱ་ རྩ།
གཡོན་ན་པད་མ་དཀར་པོ་སྙན་གྱི་ཐད་དུ་ཁ་ཕྱེ་བ་བསྣམས་པ་གཅིག
ཞལ་འཛུམ་པའི་མདངས་ཕྱུང་ནས་འདི་སྐད་ཅེས་བཀའ་བསྩལ་་་་
ཏོ། །རྒྱལ་པོ་ཁྱོད་ཚེ་སྟོད་ལ་ལྟ་བ་ལོག་སྟེ་ཕྱི་རོལ་མུ་སྟེགས་པའི་ལྷ་
དབང་ཕྱུག་ལ་སྐྱབས་སུ་སོང་ནས། སྲོག་ཆགས་གྲངས་མེད་དཔག་
ཏུ་མེད་པ་སྲོག་དང་ཕྲལ་ནས་སྡུག་བསྔལ་ལ་བཀོད་འདུག དེའི་
རྣམ་པར་སྨིན་པས་ཁྱོད་ཚེ་འདི་ལ་ཡང་སྡུག་བསྔལ་དཔག་མེད་མྱོང་
ཞིང༌། ཕྱི་མ་ཡང་དམྱལ་བ་མནར་མེད་ཀྱི་གནས་སུ། སྲོག་་་་་
ཆགས་རེ་རེའི་ཕྱིར་ཡང་བསྐལ་པ་ཁྲི་ཕྲག་མང་པོར་སྡུག་བསྔལ་་་
བཟོད་གླགས་མེད་པ་མྱོང་དགོས་པ་འདུག་ནའང་། ངའི་རྗེས་སུ་
བཟུང་བའི་བྲམ་ཟེའི་བུ་མོ་འདི་ལ་ཡིད་ཆགས་པའི་སྒོ་ནས་དད་པ་
དང་། གུས་པ་བསྐྱེད་ཅིང་བྲམ་ཟེ་སྒོམ་ཆེན་དེ་ལ་སྐྱབས་སུ་འགྲོ་
བའི་སྡོམ་པ་བླངས་ཏེ། རྒྱལ་སྲིད་ཆོས་བཞིན་བསྐྱངས་པས་ན་
ཕྲལ་གྱི་རྐྱེན་ངན་བཟློག་ཅིང་། མཐར་ང་ཉིད་དང་མཇལ་བའི་
རྟེན་འབྲེལ་དེ་སྒྲིག ད་ནི་ཁྱོད་ཀྱིས་སྡིག་སྒྲིབ་སྦྱོང་བའི་ཕྱིར་དུ།
སྐུ་གསུང་ཐུགས་ཀྱི་རྟེན་བྱེ་བ་རེ་རེ་དང༌། གཙུག་ལག་ཁང་བརྒྱ་རྩ་
བརྒྱད་བཞེངས། དེ་དག་ལ་དགེ་འདུན་ཁྲི་ཕྲག་རེ་རེ་བཞུགས་སུ་
ཆུག་ ནས་ བསྙེན་ བཀུར་ ཞབས་ ་ཏོག་ བཀུར་ སྟེ་་ གང༌ དྲག་ གྱིས།
འཁོར་འབངས་རྣམས་ཀྱང་བྱམས་དང་སྙིང་རྗེས་སྐྱོང་ལེ། མཐར་
.96



བྱང་ཆུབ་ཀྱི་ལམ་ལ་བཀོད། དེའི་རྗེས་རྒྱལ་སྲིད་དང་ལོངས་སྤྱོད་
རྣམས་དོར་ལ། དབེན་པའི་གནས་སུ་རང་སེས་ཐུལ་ལས་རིམ་
གཉིས་ཀྱི་རྣལ་འབྱོར་སྒོམས། དེ་ལྟར་བྱས་ན་བར་དོར་མཆོག་གི་
དངོས་གྲུབ་ཐོབ་བོ། །དེ་ལྟར་མ་བྱས་ན་ཚེ་འདི་འཕོས་པ་ན་བསྐལ་
པ་བརྒྱ་ཁྲིའི་བར་དུ་དམྱལ་བ་མནར་མེད་དུ་སྐྱེས་ནས། སླར་ཡང་
ཡི་དྭགས་དུད་འགྲོའི་གནས་སུ་འཁོར་བར་འགྱུར་རོ་ཞེས་ལུང་་་་་
བསྟན་ནོ། །དེ་ནས་རྒྱལ་པོས་འདི་སྐད་ཅེས་གསོལ་བ། གང་ལ་
ཉེས་པ་མི་མངའ་ཞིང་། །ཡོན་ཏན་ཐམས་ཅད་རབ་རྫོགས་པ། །ཁྱེ་
འུ་པད་དཀར་ཤེལ་ཕྲེང་འཛིན། ། ཐུགས་རྗེས་བདག་ལ་སྐྱབས་སུ་
གསོལ། །བདག་བློ་མ་རིག་ཐོག་མ་ནས། །ལས་འབྲས་བླང་དོར་མ་
རྟོགས་པས། །མགོན་པོ་ཁྱོད་ཀྱི་ཐུགས་རྗེ་ཡིས། །བདག་བློ་བཟུང་
བ་ཨེ་མ་མཚར། །ཨེ་མ་བདག་ནི་སྐལ་བ་ལྡན། །མགོན་པོ་ཁྱོད་ཀྱི་
ཞལ་ཡང་མཇལ། ། བྲམ་ཟེའི་བུ་མོ་དག་དང་ཕྲད། ། དེ་རྣམས་་་་་
གསུང་བཞིན་ཉམས་སུ་ལེན། །ཁྱོད་ནི་གང་བྱོན་གང་དུ་བཞུགས། །
གང་དུ་གནས་ཀྱང་ཐུགས་རྗེས་སྐྱོབས། །ཞེས་པ་ལ་སོགས་པའི་་་
གསོལ་བ་བཏབ་པས། ཁྱེའུའི་ཞལ་ནས། ང་ལ་འགྲོ་འོང་གནས་
པ་གཅིག་ཀྱང་མེད། །མ་སྐྱེས་སྐྱེ་མེད་ཆོས་དབྱིངས་ངང་ནས་་་་་་
འོངས། ། མ་འགགས་མི་འགགས་སྤྲོས་བྲལ་དབྱིངས་སུ་གྲོལ། ། མི་
གནས་གནས་མེད་བདེ་སྟོང་དབྱིངས་སུ་ཡལ། །གསུངས་ནས་ཁྱེའུ་
དེ་ཉིད་འཇའ་འམ་འོད་ཀྱི་རྣམ་པ་གཅིག་ཏུ་གྱུར་ནས་ནམ་མཁའ་ལ་
ཡལ་སོང་ངོ༌། །དེ་ནས་རྒྱལ་པོ་ཡབ་ཡུམ་ཡི་དམ་གྱིས་ལུང་བསྟན་པ་
བཞིན་དུ། ལོ་བདུན་གྱི་བར་ལ་བདེ་བར་གཤེགས་པའི་སྐུ་གསུང་
ཐུགས་ཀྱི་རྟེན་རིན་་པོ་ཆེ་སྣ་ལྔ་ལས་གྲུབ་པ་ཁྲི་ཕྲག་རེ་ལྷག་དང་་་
བཅས་པ་དང༌། ཕྱི་གན་དྷོ་ལ་ནང་གཙུག་ལག་ཁང་དུ་བྱས་པའི་
97



གཙུག་ལག་ཁང་བརྒྱ་རྩ་བརྒྱད་ཀྱི་དབུས་སུ་རིན་ཆེན་སྣ་ལྔ་ལས་གྲུབ་
པའི་ གཙུག་ ལོག་ ཁང་། ཞེང་ ལ་ དཔག་ ཚད་ གཅིག་ དང༌།
དཀྱུས་ལ་དཔག་ཚད་ཕྱེད་ཡོད་པ་དེའི་སྟེང་དུ། གདུགས་དཀར་
པོ་གསེར་གྱི་ཡུ་བ་ཅན། ཕྱོགས་བཞི་དང་མཚམས་བཞིར་་་་་་
ཌཱུརྱའི་ཏོག་གིས་བརྒྱན་པའི་གསེར་གྱི་རྒྱལ་མཚན་རེ་རེ། དེ་དག་
གི་བར་དུ་དྲིལ་བུ་དང་། གཡེར་ཁའི་སྒྲ་ཁྲོལ་བ་དང་། མདའ་
ཡབ་རིན་པོ་ཆེ་དྲ་ཕྱེད་ཀྱིས་བརྒྱན་པ། གཞན་ཡང་དར་པོ་ཆེ་དང་
དར་གྱི་ལྡ་ལྡི་ལ་སོགས་པས་མཛེས་པར་བརྒྱན་ཅིང་དེའི་ནང་དུ་རྒྱུད་
དང༌། གླང་པོ་ཆེ་དང་། རྟ་དང་། རྨ་བྱ་དང༌། ཤང་ཤང་
དང་། སེང་གེས་བཏེགས་པའི་ཁྲི་སྟེང་དུ་ཆུ་ཤེལ་བཞུན་མ་ལས་
གྲུབ་པའི་ཐུགས་རྗེ་ཆེན་པོའི་སྐུ་ལ། རིན་པོ་ཆེ་སྣ་ཚོགས་པའི་རྒྱན་
གྱིས་བརྒྱན། དེའི་མདུན་དུ་འདོད་དགུ་འབྱུང་བའི་བསམ་གཏན་
གྱི་ལྷུང་བཟེད་ཀྱིས་ཐོག་དྲངས་པའི་མཆོད་པའི་བྱེ་བྲག་བསམ་གྱིས་
མི་ཁྱབ་པ་ལྷ་ལས་ཀྱང་ཕུལ་དུ་ཕྱིན་པ་བྱས་ཤིང༌། གཞན་ཡང་
གཙུག་ལག་ཁང་དེ་རྣམས་སུ་དགེ་འདུན་ཁྲི་ཕྲག་རེ་སྤྱན་དྲངས་ནས།
མཆོད་པའི་བསྙེན་བཀུར་བསམ་གྱིས་མི་ཁྱབ་པོ་བྱས་ཏེ། དགེ་
འདུན་དེ་རྣམས་ཀྱང་དཀོན་མཆོག་གི་དྲུང་དུ། ལ་ལས་ཕྱག་་་་་
འཚལ།. ལ་ལས་ མཆོད་པ་འབུལ། ལ་ལས་ སྡིག་ པ་ བཤགས།
ལ་ལས་དགེ་བ་ལ་རྗེས་སུ་ཡི་རངས་པར་བྱེད། ལ་ལས་ཆོས་འཁོར་
བསྐོར། ལ་ལས་མྱ་ངན་ལས་མི་འདའ་བར་གསོལ་བ་འདེབས།
ལ་ལས་དགེ་བའི་རྩ་བ་བྱང་ཆུབ་ཏུ་བསྔོ་བོ་ལ་སོགས་པའི་དུས་འདའ་
བར་བྱེད་དོ། །དེའི་དུས་སུ་རྒྱལ་པོའི་མངའ་ཐང་གསུམ་ཆ་གཉིས་
ཀྱང་། དཀོན་མཆོག་དང་དགེ་འདུན་གྱི་དྲུང་དུ་ཞབས་ཏོག་ལོ་
ཕུལ་ཅིང་ འཁོར་འབངས་རྣམས་ཀྱང་རྟག་ཏུ་མི་དགེ་བ་བཅུ་
98



སྤངས་ནས་དགེ་བ་བཅུའི་སྒོ་ནས་དུས་འདའ་བར་བྱེད་དོ། །ཡང་
རྒྱལ་པོའི་བཙུན་མོ་གཟུགས་ཀྱི་ཉི་མ་ལ་སྲས་འགྲན་ཟླ་དང་བྲལ་བ།
ལྟ་བས་ཆོག་མི་ཤེས་པ། བཞིན་འཛུམ་པའི་མདངས་དང་ལྡན་པ།
སྐྱེ་བོ་ཐམས་ཅད་ཀྱིས་མཐོང་ན་ཡིད་འཕྲོག་པ། ལྷ་མི་ཀུན་གྱི་མིག་
གི་བདུད་རྩིར་གྱུར་པ་གཅིག་བཙས་སོ། །རྒྱལ་བུའི་མཚན་ཡང་ཡབ་
ཡུམ་གྱི་མཚན་ནས་དྲས་ཏེ་ཉི་མ་སེང་གེ་ཞེས་བྱ་བ་བཏགས་སོ། །
དེའི་དུས་སུ་བྲམ་ཟེ་མཚན་ལྟས་མཁན་རྣམས་ཀྱིས་མགྲིན་གཅིག་ཏུ་
འདི་ལྟར་གླེང་ངོ༌། །འགྲོ་བའི་མུན་སེལ་བདེ་སྐྱིད་ལོ་ ཐོག་སྤེལ། །
རྒྱལ་བུ་འདི་ནི་སྐྱོན་མེད་ཉི་མ་ཡིན། ། རྒོལ་ངན་སྐྲག་ཅིང་སྡེར་་་་
ཆགས་ཀུན་གྱི་རྗེ། ། རྒྱལ་བུ་འདི་ནི་རི་དྭགས་རྒྱལ་པོ་ཡིན། །ཁམས་
གསུམ་མ་ལུས་དེ་ཡི་དབང་དུ་འདུ། །ཞེས་གླེང་ངོ༌། །དེ་ནས་རྒྱལ་བུ་
ཉི་མ་སེང་གེ་དགུང་ལོ་བརྒྱད་ཙམ་ལོན་པ་དང་། རྒྱལ་པོ་ཟླ་བའི་
སེང་གེ་ལ་བཙུན་མོ་གཟུགས་ཀྱི་ཉི་མས་འདི་སྐད་ཅེས་ཞུས་སོ། །
ནམ་འཆི་ངེས་མེད་ཚེ་ལ་རང་དབང་མེད། །ཡོད་དུ་སྣང་ཡང་འཁོར་
བའི་བདེ་འབྲས་ལ། ། སྙིང་པོ་མེད་པས་སྲིད་ལ་མ་ཆགས་པར། །
དབེན་པའི་གནས་སུ་མགོན་པོས་ལུང་བསྟན་བཞིན། །ཐར་པ་ཆེན་
པོ་བྱང་ཆུབ་ཚོལ་རེ་རན། ། ཞེས་ཞུས་པས། རྒྱལ་པོ་ཉིད་ཀྱིས་་
གཟུགས་ཀྱི་ཉི་མའི་གསུང་བཅག་པ་ནི་མ་ནུས། རྒྱལ་སྲིད་དང་
བདེ་བ་ལ་ནི་ཡིད་ཅུང་ཞིག་ཆགས། ཐུགས་ཐེ་ཚོམ་དུ་གྱུར་པ་ན།
རྒྱལ་པོའི་ཕོ་བྲང་གི་སྒབ་ཏུ་དགེ་སློང་རྣམ་སྦྱར་ངུར་སྨྲིག་གྱོན་པ།
ཕྱག་ ན་ ལྷུང་ བཟེད་ དང༌ འཁར་ གསིལ་ བྱ་ མ་ བུམ་ བསྣམས་ པ།
ཐུགས་ཞི་ཞིང་དུལ་བ། གོམ་པ་དལ་གྱིས་འགྲོ་བ། མིག་གཉའ་
ཤིང་གང་ཙམ་བལྟ་བ་ཞིག་འདུག་པ་ལ། རྒྱལ་པོས་འཕགས་པ་
དགྲ་བཅོམ་པ་གང་ནས་བྱོན། གང་དུ་བྱོན་ཞུས་པས། དགེ་



སློང་དེ་ན་རེ། ང་འཕགས་པ་མ་ཡིན། འཇིག་རྟེན་གྱི་ཁམས་
གཞན་ཞིག་གི་གླིང་བཞི་ལ་དབང་སྒྱུར་པའི་ རྒྱལ་པོ་གཅིག་ཡིན་་་་
ནའང་། རྒྱལ་སྲིད་ལ་སྙིང་པོ་མེད་པར་གོ་ནས། བདེ་བར་་་་་
གཤེགས་པའི་བསྟན་པ་ལ་རབ་ཏུ་བྱུང་སྟེ། སངས་རྒྱས་ཤཱཀྱི་ཐུབ་
པའི་ཉན་ཐོས་རྣམས་བལྟ་རུ་འོང་བ་ཡིན། ཁྱོད་རྒྱལ་སྲིད་སྲེ་ཏའི་
གྲོང་ཁྱེར་ལྟ་བུའི་བདེ་བ་ཁབ་རྩེ་གང་ཙམ་འདི་ལ་ཞེན་ནས། རབ་
ཏུ་མི་འབྱུང་བ་ཅི་ཞིག་ཡིན་ཞེས་གསུངས་པས། དགེ་སློང་གི་
གསུང་དེ་ཉིད་རྒྱལ་པོའི་སྙིང་ལ་མདའ་ཕོག་པ་བཞིན་དུ་གྱུར་ནས།
མྱུར་བར་སྲས་ཀྱི་དྲུང་དུ་བྱོན་ཏེ་འདི་སྐད་ཅེས་གསུངས་སོ། ། བློ་
གྲོས་སྟོབས་ལྡན་རྫོགས་པ་ཚུར་ཉོན་དང༌། ། འཆི་བདག་དེ་ནི་མི་
སྡོད་ཚུར་ཚུར་ཡོང༌། །དེ་ལས་བྲོས་པའི་ཐབས་ནི་གཞན་མི་འདུག།
ཐར་པ་བྱང་ཆུབ་འཚོལ་བར་འགྲོ་རེ་རན། །རྒྱལ་སྲིད་བུས་སྐྱོང་རྒན་
རྒོན་གཉིས་པོ་ཆོས་ལ་རྫོངས། །ཞེས་གསུངས་པས། སྲས་ན་རི།
དུས་དགུན་གསུམ་དགུན་གྱི་ཡར་སྟོད་ལ། །གངས་དཀར་གྱི་སྟོད་ལ་
གཅེར་ཉལ་བྱེད། །དེ་སེང་གེའི་གཡུ་རལ་མ་ལགས་པའི། ། གཞན་
སྡེར་ཆགས་རྣམས་ཀྱི་སྤྱོད་ཡུལ་མིན། །དཔྱིད་དུས་གསུམ་དཔྱིད་ཀྱི་
མར་སྨད་ལ། །འཁྱག་རོམ་གྱི་འོག་ཏུ་བརྒྱུགས་ཤིང་འཕྱོ། །དེ་ཉ་མོ་
གསེར་མིག་མ་ལགས་པའི། ། གཞན་དུད་འགྲོ་ཡོངས་ཀྱི་སྤྱོད་ཡུལ་
མིན། །དུས་དུས་གསུམ་སྙིགས་མ་ལྔ་བདོའི་དུས། །སྲིད་རྒྱལ་པོའི་
མངའ་ཐང་སྐྱོང་བ་དེ། །རྗེ་ཟླ་བའི་སེང་གེ་མ་ལགས་པའི། ། སྤྱིར་
རྒྱལ་ཕྲན་ཡོངས་ཀྱི་སྤྱོད་ཡུལ་མིན། །སྒོས་ཁོད་ཆུང་བདག་གིས་ག་ལ་
ནུས། །ཞེས་ཞུས་པས། ཡབ་ཀྱིས། གངས་ན་བུན་འཇིགས་་་
པར་འཚེ་གྱུར་ན། ། ཕ་སྡེར་ཆགས་རྒྱལ་པོའི་བུ་མིན་མཆིས། ། ཆུ་
འཁྱག་རོམ་འཇིགས་པར་འཚེ་གྱུར་ན། །མ་གསེར་མིག་རྒྱལ་མོའི་བུ་
100



མིན་མཆིས། ། སྲིད་འཁོར་འབངས་སྐྱོང་དར་མ་ཤེས་ན། ། ང་ ཟླ་་
བའི་སེང་གེའི་བུ་མིན་མཆིས། །དེ་སེམས་ལ་ཆོངས་ལས་རྒྱལ་སྲིད་
སྐྱོངས། །ད་རྒན་རྒོན་གཉིས་པོ་ཆོས་ལ་བཞུད། །ཅེས་གསུངས་པས།
སྲས་ཉི་མ་སེང་གེ་ན་རེ། འོ་ན་ཡབ་ཅིག་ རྒྱལ་ པོ་བདག་ལ་་་་་་
གསོན། །ཕ་རྗེས་བུ་ཡིས་འཛིན་པ་ལ། །མཆོད་གནས་གང་དང་སུ་
ཡིས་བྱེད། །བློ་དང་གྲོས་ནི་སུ་ལ་འདྲི། །འཁོར་སྐྱོང་བཙུན་མོ་ཇི་
འདྲ་ལགས། །ཞེས་ཞུས་པས། ཡབ་རྒྱལ་པོ་ཟླ་བའི་སེང་གེས་བུ་ལ་
ཞལ་གདམས་འདི་གསུངས་སོ། །ཚུལ་ཁྲིམས་མིག་འབྲས་བཞིན་དུ་
གཅེས་པར་སྲུངས། ། བླང་དོར་བདེན་བཞིའི་ གནས་ལ་བློ་གྲོས་་་་་
རྒྱས། །འགྲོ་ལ་སྙིང་བརྩེ་བྱང་ཆུབ་སེམས་མཆོག་འབྱོངས། །མཆོད་
གནས་དམ་པ་དགེ་འདུན་བརྒྱ་ཕྲག་བསྟེན། ། བློ་གྲོས་ལྡན་ཞིང་་་
རིགས་རུས་ལང་ཚོ་རྒྱས། །དགེ་ལ་དཀར་ཞིང་གྲོས་ཆོད་ཟིན་པར་
བྱ། །འབངས་ལ་བྱམས་ཤིང་རྗེ་ལ་བཀུར་སྟི་མཛོད། །བློན་པོ་དམ་
པ་དྲུང་དུ་འབྲལ་མེད་བརྟེན། །ཆོ་རིགས་བཙུན་ཞིང་དམ་པའི་ཚུལ་
བཟུང་བ། །འཁོར་ལ་བྱམས་ཤིང་གྲོགས་ལ་བཀུར་སྟི་ཆེ། ། ཟས་་
སྐོམ་ཡངས་ཤིང་རང་གིས་བཀོལ་ཆོག་པའི། །བུ་ནོར་སྤེལ་བྱེད་་་
བཙུན་མོ་དམ་པ་བརྟེན། ། ཕྱི་ནང་ཡོངས་ཀྱི་བྱ་བ་གང་ལ་ཡང་། །
ཀུན་ལ་གྲོས་དྲིས་གྲོས་ཐག་རང་གིས་ཆོད། །གང་ལའང་རང་ཤེས་མ་
བྱེད་ཀུན་དང་སྟུན། ། བསྟུན་པར་མཁས་ན་ཀུན་གྱི་གཙོ་བོར་་་་་
འགྱུར། ། ཕ་གཅིག་བུ་གཅིག་ཡིན་ནོ་སེམས་ལ་ཞོག །ཅེས་་་་་
གསུངས་པས། དེའི་མོད་ལ་རྒྱལ་བུ་ཉི་མ་སེང་གེས་ཡུམ་གྱི་དྲུང་དུ་
བྱོན་ནས་འདི་སྐད་ཅེས་ཞུས་སོ། ། ཡབ་ཅིག་རྒྱལ་པོའི་བཀའ་ནི་་
བཅག་ཏུ་མེད། །ད་ནི་གླང་ཁལ་བེའུ་ལ་བཀལ་ནས་བྱུང་། །ཕྱི་ནང་
ཡོངས་ཀྱི་བྱ་བྱེད་གང་ལ་ཡང་། །འགྲོ་ལུགས་ཇི་ལྟར་བྱེད་ལགས་
101



སམ་ཞེས་ཞུས་པས། ཡུམ་གྱིས་ཞལ་གདམས་འདི་སྐད་ཅེས་་་་་
གསུངས་སོ། །དགྲ་ལ་ཟོན་འགྲོགས་གྱིས་དང་ནམ་མཇུག་མཛའ་
ཡུན་རིང་། །ནོར་ལ་ཆགས་ཞེན་ཆུང་དང་ནམ་མཇུག་ཕྱུག་པོར་་་
འགྱུར། །རྟག་ཏུ་དགེ་བ་སྒྲུབ་དང་ནམ་མཇུག་སངས་རྒྱས་ཐོབ། །
ད་རུང་ལན་གཅིག་གསོན་དང་སྲས་པོ་ཀྱེ། །འཁོར་ངན་བྱ་བྱེད་སྤྱོད་
པ་ཅི་མཐོང་ཡང༌། ། བློ་ཁོག་བསྐྱེད་ལས་ནང་དུ་བརྫུ་ལ་ལོངས། །
ཡིན་མིན་མ་མང་ནང་གི་བློ་ལ་དྲིས། །རྟག་ཏུ་དཀོན་མཆོག་མཆོད་
ལ་བློ་ཕུག་གཏོད། །མ་གཅིག་བུ་གཅིག་ཡིན་པས་སེམས་ལ་་་་་་་་་
ཟུངས། །སྙིང་གཏམ་འདི་རྣམས་མ་བརྗེད་སེམས་ལ་ཆོངས། །ཕ་མ་
གཉིས་པོ་དམ་པའི་ཆོས་ལ་འགྲོ། །ཞེས་གསུངས་པའི་རྗེས། ཨ་བོ་
རྔོན་པའི་བུས་སྲས་ལ་འདི་སྐད་ཅེས་གསོལ་བ། བོང་བ་གྲམ་རྡོ་
ཚུད་པ་མཁར་གྱི་བདུད། །བྲན་གཡོག་གོ་ལངས་ཤོར་བ་རྩམ་པའི་
བདུད། །བུད་མེད་གྲོས་ཁྱེར་ཤོར་བ་འདུན་མའི་བདུད། །ངན་པ་
གྲལ་འགོ་འགྲིམ་པ་གཙོ་བོའི་བདུད། །བདུད་བཞི་སྤོངས་ལས་རྒྱལ་
ཁྲིམས་ཆོས་བཞིན་སྐྱོངས། །བདག་ཀྱང་ཆོས་དྲན་ཡབ་ཡུམ་ཕྱག་
ཕྱིར་འགྲོ། །ཞེས་ཞུས་སོ། །དེའི་དུས་སུ་བློན་པོ་ཨ་བོ་ན་གེའི་བསམ་
པ་ལ། རྔོན་པའི་བུ་བདེན། ངས་ཀྱང་སྲས་ལ་སྙན་འབུལ་ཞིག་
ཕུལ་ནས་ཆོས་ལ་འགྲོ་སྙམ་སྟེ་འདི་སྐད་ཅེས་ཞུས་སོ། །ཚིག་བཙུན་
འགྲིམ་པར་བསྐྱིལ་དང་བཙུན་པ་ཡིན། ། སྙིང་གཏམ་བུ་ལ་གསོང་
དང་བརྟན་པ་ཡིན། །ཟས་སྐོམ་ཕྱི་ལ་ངོམས་དང་རྒྱན་དུ་ཆེ། །ནོར་
རྫས་ནང་དུ་སྦེད་དང་ཕྱུག་པོར་འགྲོ། །འཁོར་ལ་ཉེ་རིང་མེད་ན་
བཀུར་སྟི་ཆེ། །རྟག་ཏུ་དགེ་བ་སྒྲུབ་དང་འབྲས་བུ་ཆེ། །སྙིང་གཏམ་
ལེགས་པས་ཐུགས་ལ་འཇོག་པ་ཞུ། །བདག་ཀྱང་ཆོས་དྲན་ཆོས་ལ་
གཏོང་བར་ཞུ། །ཞེས་ཞུས་པས། དེ་ནས་སྲས་རྒྱལ་བུ་ཉི་མ་སེང་
102



གེས་ཡབ་ཡུམ་གྱིས་གཙོས་པའི་རྒྱལ་ཕྲན་བློན་འབངས་འཁོར་བཅས་
ལ་འདི་སྐད་ཅེས་ཞུས་སོ། །ཡབ་ཡུམ་བློན་འབངས་འཁོར་བཅས་
བདག་གསོལ་ན། ། ཁྱེད་ཀྱིས་བསྐྱངས་ནས་རྒྱལ་སྲིད་ནམ་མཁའ་
ཙམ། ། ཁོ་བོས་བསྐྱངས་ན་རྒྱལ་སྲིད་མ་ཉམས་ཙམ། །ཅི་གསུངས་
དང་ལེན་ཡབ་ཡུམ་བཀའ་མི་བཅག །ཅིས་ཀྱང་མི་བཞུགས་ཆོས་ལ་
བྱོན་ཟེར་ན། ། ཁོ་བོ་བདག་ཀྱང་རྗེས་སུ་བཟུང་བར་ཞུ། །ཉེར་
མཁོའི་ཆ་རྐྱེན་བདག་གིས་བསྒྲུབས་ནས་འབུལ། ། ཕྱི་མ་མཐོ་རིས་
གནས་སུ་འདྲེན་པར་ཞུ། །ཞེས་ཞུས་པ་དང་། གྲོང་ཁྱེར་སེམས་ཀྱི་
བློ་གྲོས་ཀྱིས་ཐོག་དྲངས་པའི་གྲོང་ཁྱེར་འབུམ་ཚོ་སུམ་ཅུ་སོ་དྲུག་དང་
རྒྱལ་པོའི་མངའ་རིས་ཕྱི་ནང་བར་གསུམ་སྐྲ་ཤད་གཅིག་ཀྱང་ལྷག་
ལུས་མེད་པར་སྲས་རྒྱལ་བུ་ཉི་མ་སེང་གེ་འདི་ཉིད་ལ་ཕུལ་ལོ། །དེ་
ནས་རྒྱལ་པོ་ཡབ་ཡུམ་བློན་འབངས་འཁོར་དང་བཅས་པས་རབ་ཏུ་
བྱུང་བའི་དབེན་པའི་གནས་བྱང་ཆུབ་སྒྲུབ་པའི་ནགས་ཚལ་དུ་ཕྱིན་
ནས་ཐར་པ་ཆེན་པོ་སངས་རྒྱས་ཀྱི་གོ་འཕང་རིན་པོ་ཆེ་ཐོབ་པར་གྱུར་
ཏོ། །རྒྱལ་པོ་ཉི་མ་སེང་གེས་ཀྱང་རྒྱལ་ཁྲིམས་ཆོས་བཞིན་བསྐྱངས་
ནས། བློན་འབངས་འཁོར་དང་བཅས་པ་ཐམས་ཅད་བདེ་སྐྱིད་ཀྱི་
དཔལ་འབྱོར་ཕུན་སུམ་ཚོགས་པའི་ངང་ལོངས་སྤྱོད་པར་གྱུར་ཏོ། །
འདི་ཡན་མཐའ་མ་དགའ་བདེའི་དཔལ་ལ་ལོངས་སྤྱོད་ཅིང་ ཐར་
པའི་ལམ་སྣ་འདྲེན་པའི་ལེའུ་རྫོགས་སོ། ། ། །
103



责任编辑:米 玛
封面设计:强 桑
封面摄影:丹多
苏吉尼玛
西藏人民出版社出版
西藏人民出版社微机室排版
西南冶金地质印刷厂印刷
开本:787x960 32开印张:3.375 字数:40千
1999年7月第1版 1999年7月第1次印刷
印数: 01-3,000
ISBN 7-223-01228-5/1.273
民文(藏73)定价:4.00元
